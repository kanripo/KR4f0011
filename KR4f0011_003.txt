# -*- mode: mandoku-view; -*-
#+TITLE: 牧齋有學集
#+DATE: 2015-09-11 17:17:42.389941
#+PROPERTY: ID KR4f0011
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0420-003牧齋有學集-卷第三.
<pb:KR4f0011_SBCK_003-1a>¶
牧齋有學集卷三¶
　庚寅夏五集¶
　歲庚寅之五月訪伏波將軍於婺州以初一日渡¶
　羅刹江自睦之婺憇於杭往返將匝月漫興口占¶
　得七言長句三十餘首題之曰夏五集春秋書夏¶
　五傳疑也疑之而曰夏五不成乎其爲月也不成¶
　乎其爲月則亦不成乎其爲詩繫詩於夏五所以¶
　成乎其爲疑也易曰或之者疑之也作詩者其有¶
　憂患乎¶
　　早發七里灘¶
<pb:KR4f0011_SBCK_003-1b>¶
曈曈初旭麗江干淰淰浮烟羃瀨灘此地無風才七¶
里(諺云無風七里/有風七十里)吾廬有日正三竿釣壇不爲沉&KR0069;¶
改丁水猶餘折㦸寒欲哭西臺還未淂唳空朱噣響¶
雲端¶
　　五日釣臺舟中¶
緯繣江山氣未開扁舟天地獨㳂&KR0737;空哀故&KR0017;投湘¶
水誰伴新魂&KR0152;釣臺五日&KR0374;絲仍漢縷三年灼艾有¶
秦&KR0069;吳昌此際癡兒女競渡讙呶盡室&KR0158;¶
　　五日泊睦州¶
客子那禁節物催孤篷欲發轉徘徊晨裝警罷誰驅¶
<pb:KR4f0011_SBCK_003-2a>¶
去暮角飄殘自悔來千里江山殊故國一抔天地在¶
西臺遙憐弱女香閨裏解潑蒲觴祝我&KR0158;¶
　　婺州懷古¶
礟車猶並日車紅當道空傳一老熊(謂故開府/朱公)野鳥¶
凄凉啼廢壘纎兒啁晰笑行宮(開府謀改宋公署爲/行宮未就而罷人多)¶
(笑/之)中天赤字開明祖(明祖開省于婺黄旗榜/署有山河日月之聮)午夜朱¶
旗閃越公(見宋公胡越/公新廟碑)獨有鸕鷀如夙昔雙溪省識¶
釣魚翁¶
　　歸舟過嚴先生祠下留别¶
雙臺離立釣魚壇香火空江五月寒林木猶傳唐慟¶
<pb:KR4f0011_SBCK_003-2b>¶
哭(臯羽記云故人唐開府/讔宋爲唐也故從之)溪雲常䕶漢衣冠蒼厓辣¶
闒春山老白鳥䙰褷夏雨殘有約重來薦蘋藻謹將¶
心跡愬魚竿¶
　　桐廬道中¶
空山雲霧眇天涯信宿&KR0158;舟興巳賒作客有詩頻削¶
草涉江無事但尋花(蘭溪載花盈/舟越人笑之)蘭舟是處皆湘水¶
釣渚於今屬漢家寄謝桐君莫相笑因君轉自愛蒹¶
葭¶
　　畱題湖舫(舫名不/繫園)¶
園以舟爲世所稀舟名不繫了無依諸天宮殿隨身¶
<pb:KR4f0011_SBCK_003-3a>¶
是大地烟波瞥眼非淨掃波心邀月駕平鋪水面展¶
雲衣主人欲悟虚舟理只在紅籹與翠微¶
湖上堤邊&KR0712;櫂時菱花鏡裏去遲遲分將小艇迎桃¶
葉徧采新歌譜竹枝楊柳風流烟草在杜鵑春恨夕¶
陽知憑䦨莫漫多囘首水色山光自古悲¶
　　西湖雜感¶
　浪迹山東繫舟湖上漏天半雨夏月如秋登登版¶
　築地斷吳根攘攘烟塵天分越角岳于雙表綠字¶
　猶存南北兩峰靑霞如削想湖山之繁華數都㑹¶
　之佳麗舊夢依肰新吾安往况復彼都人士感絕¶
<pb:KR4f0011_SBCK_003-3b>¶
　黍禾今此下民情深桑海侮食相矜方言&KR0002;性何¶
　以謂之嘻其甚矣昔日南渡行都慗遺南市西湖¶
　隱跡追抗西山嗟地是而人非忍憑今而弔古叢¶
　殘長句凄絕短章酒闌燈灺隔江唱越女之歌風¶
　急&KR0040;淋度峽下巴人之淚敬告同人勿遺下體敢¶
　附采風聊資剪燭云爾庚寅夏五憇湖舫凡六日¶
得詩二十首是月晦日記於塘梄道中¶
版蕩凄凉忍再聞烟巒如赭水如焚白沙堤下唐時¶
草鄂國墳邊宋代雲樹上黃鸝今作友枝頭杜宇昔¶
爲君昆明刦後鐘聲在依戀湖山報夕曛¶
<pb:KR4f0011_SBCK_003-4a>¶
㶑灔西湖水一方吳根越角兩茫茫&KR0012;山鶴去花如¶
雪葛嶺鵑啼月似霜油壁輕車來北里梨園小部奏¶
西廂而今縱㑹空王㳒知是前塵也斷腸¶
楊柳桃花應刦&KR0069;殘鷗剩鴨觸舷&KR0158;鷹毛占斷聽鶯¶
樹馬矢平塡放鶴臺北岸奔騰潮又到南枝零落&KR0017;¶
空哀爭憐柳市高樓上銀燭金盤博局開¶
先王祠廟枕湖濆墮淚爭看忠孝文垂乳尚傳天目¶
䜟射潮無望水犀軍千年蠁響傳陰火盡日靈旗捲¶
暮雲雙淚何辭濕堦墄羅平怪鳥正紛紜¶
宰樹豐碑一水湄金牌終古事參差(于公被禍亦有/金牌迎立事)¶
<pb:KR4f0011_SBCK_003-4b>¶
&KR1148;宮麥飯無寒食賜墓椒漿有歲時歌舞夢華前代¶
恨英雄復楚後人思興亡今古如償博可惜冬靑綠¶
滿枝¶
昔叩于公拜綠章擬徵楛矢靜諸方鴟夷靈爽眞如¶
在銅狄災氛寔告祥地戞龍吟翻水窟天&KR0158;電笑閃¶
湖光殘燈彷彿朱衣語夢斷潮聲夜殷牀(萬曆巳未/歲余肅謁)¶
(于廟有/祭廟文)¶
佛燈官燭古珠宮二十年前兩寓公(謂程孟陽/李長蘅)&KR0030;筆¶
空&KR0293;山過&KR0040;詩情淡蕩水微風㫁橋春早波吹綠靈¶
隱秋㴱葉染紅白鶴卽看城郭是歸來華表莫匆匆¶
<pb:KR4f0011_SBCK_003-5a>¶
西泠雲樹六橋東月姊曾聞下碧空楊柳長條人綽¶
約桃花得氣句玲瓏(桃花得氣美人中西泠/佳句爲孟陽所吟賞)筆牀研¶
匣芳華裏翠袖香車麗日中今日一燈方丈室散花¶
長侍淨名翁¶
堤走沙崩小刦移桃花&KR1603;面柳攅眉靑山無復呼猿¶
洞綠水都爲飮馬池善舞獼猴徒跳盪能言鸚鵡亦¶
支離袛應鷲嶺峰頭石却悔飛來竺國時¶
方袍瀟灑角巾偏纔上紅樓又&KR0030;船脩竹便娟調鶴¶
地春風藴藉養花天蝶過柳苑迎丹粉鶯坐桃堤候¶
管絃可是承平好時節湖山容易著神仙¶
<pb:KR4f0011_SBCK_003-5b>¶
匼匝湖山錦繡窠血風殺氣入偏多夢兒亭裏屯戈¶
甲敎妓樓前掣駱駝粉蝶作&KR0069;猶似舞黃鶯避彈不¶
成歌嘶風渡馬中流飮顧影趦趄怕綠波¶
豈獨湖山笑突如珠林寳網亦丘墟消沉泡幻看金¶
鯽(六和塔池金鯽魚滄浪東坡/詩所寄也池久涸不復存)警䇿浮生聽木魚藕¶
孔刀兵三刦熾(今說禪者皆波旬/說刀兵刦所種也)蓮花刻漏六時疎¶
於今頂禮雲栖老擁衛人天五百餘(宗鏡開堂余以/彌陀疏鈔一部)¶
(爲施此詩/申言之)¶
天地爲籠信可哀南屏舊隱謫仙才遺廬尚有&KR0012;花¶
在弔客徒聞獨鶴&KR0158;漬酒靑鞵褰宿莽題詩紅袖拂¶
<pb:KR4f0011_SBCK_003-6a>¶
荒苔(草衣道人有詩弔/太初爲人所傳)太平宰相曾招隱矯首雲霞¶
海上來(記費鉛山南/屏訪太初事)¶
東海桑田事豈誣藏舟夜壑本良圖摸金山欲移三¶
竺蒸土陂應決兩湖(西湖有裏外/湖得云兩湖)地媪荒凉憂竭澤¶
波神刺促怨投珠不知繫纜江頭石曾見秦人築塞¶
無¶
冷泉淨寺可憐生雨血風毛作隊行羅刹江邊人飼¶
虎女兒山下&KR0017;啼鶯漏穿夕塔烟烽影飄瞥晨鐘鼓¶
角聲夜雨滴殘舟淅瀝不須噩夢也心驚¶
建業餘杭古帝丘六朝南渡盡風流白公妓可如安¶
<pb:KR4f0011_SBCK_003-6b>¶
石蘇小湖應並莫愁戎馬南來皆故國江山北望總¶
神州行都宮闕荒烟裏禾黍叢殘似石頭(有人問建/業云吳宮)¶
(晉殿亦是宋行/都矣感此而賦)¶
珠衣寳髻燕湖濵翟茀貂蟬一樣新南國元戎皆使¶
相上㕔行首作夫人紅燈玉殿催旌節&KR0030;鼓金山壓¶
戰塵粉黛至今驚夜帳可知豪傑不謀身(見周公謹/羅大經諸)¶
(書亦南渡/西湖盛事)¶
冬靑樹老六陵秋慟哭遺民總白頭南渡衣冠非故¶
國西湖烟水是淸流早時朔漠翎彈怨它日居庸宇¶
喚休(白翎杜宇事具元/史及草木子諸書)苦恨嬉春鐵崖叟錦兜詩報¶
<pb:KR4f0011_SBCK_003-7a>¶
百年愁(鐵崖嬉春詩/用錦兜押韵)¶
茫茫禹跡有風塵最喜杭州土俗淳閉戸儒生推玉¶
曆開堂禪子祝金輪靑衣苦效侏離語紅粉欣看囘¶
鶻人底事兩朝崇少保高墳棹楔尚嶙岣¶
罨&KR0030;西湖面目非峰巒側墮水爭飛雲莊歷亂荷花¶
盡月地傾頽桂子稀鶯㫁麯裳思舊樹鶴髠丹頂悔¶
初衣今愁古恨誰消得只合騰騰放棹歸¶
　　東歸漫興六首¶
經旬悔别綘雲樓衣帶眞成日緩憂入夢數驚嬌女¶
大看嚢長替老妻愁碧香茗葉靑磁碗紅爛楊梅白¶
<pb:KR4f0011_SBCK_003-7b>¶
定甌此福天公知吝與綠章陳乞莫悠悠¶
警枕殘燈對小舟闇將心曲語江流昔遊歷歷歸靑¶
史老眼明明貰白頭鳩聚鵲喧憑博局龍拏虎擲倚¶
神謀長年似與更籌約啼絕荒雞發櫂謳¶
棨㦸森嚴禮數寛轅門風靜鼓聲寒據鞍老將三遺¶
矢分閫元戎一彈丸戲海魚龍呈變怪登山烟火報¶
平安腐儒篋有英雄傳細雨&KR0012;舟永夜看¶
林木池魚&KR0069;燼寒鴛湖恨水去漫漫西華葛帔仍梁¶
代(南史任昉子西華流離不/能自振冬月着葛帔練裙)東市朝衣尚漢官白鶴¶
遄歸無石表金雞旋放少綸竿舊棋解覆惟王粲東¶
<pb:KR4f0011_SBCK_003-8a>¶
閣西園一罫看(過南湖望勺園悼延陵君而竹/其子貧薄故有任西華之歎)¶
水跡雲踪少滯留拖烟抹雨一歸舟雖無桃葉迎雙¶
槳(婦属買/婢不得)恰有蘭花載兩頭古錦褁將唐百衲(買得/張老)¶
(頌琴蓋/唐斵也)行宮拾得宋羅㬋(宋景靈宮以七夕設摩/羅㬋今市上猶鬻之)孺¶
人稚子相勞苦一握歡聲萬事休¶
不因落薄滯江干那得歸來盡室歡巷口家人呼解¶
帶牆頭鄰姥問加飡候門栗里天將晚秉燭羗村夜¶
向䦨簷鵲噪乾燈穗結笑憑兒女話團圞¶
　　感歎勺園再作¶
曲池高館望中賖燈火迎門笑語譁今舊人情都論¶
<pb:KR4f0011_SBCK_003-8b>¶
雨暮朝天意總如霞園荒金谷花無主巷改烏衣燕¶
少家惆悵&KR0595;門老賔客停舟應不是天涯¶
　　婺歸以酒炙餉韓兄古洲口占爲侑¶
好事何人問子雲一甘逸少與誰分酒甜未許輸香¶
蜜炙美眞堪遺細君大嚼可須囘白首淺斟猶憶醉¶
紅裙(兄高年好談/風懷舊事)暗&KR0551;飯罷摩雙眼硬&KR0083;黃庭向夕¶
曛(兄家藏楊許黃庭/楷書日撫數&KR0083;)¶
　　書夏五集後示河東君¶
㡌簷欹側漉嚢新乞食吹簫笑此身南國今年仍甲¶
子西臺昔日亦庚寅(臯羽西臺慟哭/亦庚寅歲也)聞雞伴侶知誰¶
<pb:KR4f0011_SBCK_003-9a>¶
是&KR0030;虎英雄恐未眞詩卷叢殘芒角在綠牕剪燭與¶
君論¶
牧齋有學集卷三終¶
<pb:KR4f0011_SBCK_003-9b>¶
