# -*- mode: mandoku-view; -*-
#+TITLE: 牧齋有學集
#+DATE: 2015-09-11 17:17:42.607252
#+PROPERTY: ID KR4f0011
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0420-008牧齋有學集-卷第八.
<pb:KR4f0011_SBCK_008-1a>¶
牧齋有學集卷八¶
　長干塔光集¶
　　讀雲林園事略追敘昔遊凡一千字¶
　園爲金壇于通判潤甫别業高皇帝駐師顧龍山¶
　御製樂府有望雲林鬱鬱之句園以此立名¶
昔與干潤甫論文定縞紵招邀遊雲林爲我道羅縷¶
某水復某山一池又一嶼榆柳藏曲折鶯花復沮洳¶
數步一指&KR0039;曠奥領其緒名園依綠水杜陵有詩譜¶
築堤截龍山捍水作洲渚林坰氣奔騰隩隈勢却拒¶
水襲山亦属卜築乃得所高樓臨曾雲平視諸山俯¶
<pb:KR4f0011_SBCK_008-1b>¶
方髻擁墮鬟華陽伏左股川陸相緯經禽魚各儔伍¶
亭臺架雲居梯磴穿地腑橋㫁船&KR0012;泳徑窄樹偏僂¶
疎窗間複道方屋&KR0456;梁柱宦窔違陰陽籬落隔凉暑¶
白水明夜山赤日憺亭午篁幽不見天梧陰半爲雨¶
老樹拏龍蛇蒼藤竄鼯䑕却過交蘆館曠肰易天宇¶
天開水容鮮波澄雲氣聚菰蒲亂渚牙蒹葭辨浦漵¶
鳬鷖占涯涘鵝鴨割水滸因思帶笭箵便欲理篙櫓¶
翼肰墨光亭映望如兩序紫柏憨山師巾瓶昔游處¶
說偈音落落留題字舉舉奇哉天人師曠矣雲林侶¶
交盧盧本空墨光光正吐至今松下風謖如聽握麈¶
<pb:KR4f0011_SBCK_008-2a>¶
歩櫩旣周流傑閣起廊廡却望園事窮勝覽撮歩武¶
岸樹一磔量樓榭屈指數江梅初服靚桃李晨粧嫵¶
池滿靑荷蓋花稀丹楓補碧暈淨如拭紅芳濕可取¶
鶯捎簾外花鶴梳鏡中羽天肰界畫&KR0030;粉本在爾許¶
憑欄指顧人&KR0030;笥亦收貯主人樂斯游酌客笑煦煦¶
君爲南塘客余忝東橋主且聽醉後歌共曵燈前舞¶
&KR0030;師誰鄭䖍&KR0039;筆有杜甫莫令何將軍寂寞笑吾汝¶
死别踰星終絕哭歎宿莽于公有令子跌宕不莽鹵¶
胷破千卷書手張百石弩&KR0103;述園亭記甲乙次州部¶
開張一兩行標題頌皇祖萬騎羽林軍六飛龍山塢¶
<pb:KR4f0011_SBCK_008-2b>¶
鬱鬱雲林句天葩播樂府樹眉署嘉名大哉非夸詡¶
神筆揮銀鈎天戈斸玉斧便殿虎文衣吉日岐陽鼓¶
三歎思整冠循髮手空撫&KR0259;筆淚綆縻俛仰道今古¶
緬惟盛明世乹爻正九五東風恒入律靑雲上干呂¶
規矩用高曾輩行襲珪組官營綘守居私築平泉墅¶
草木咸淸嘉禽魚並安堵藥欄引仙雞花鈴語鸚鵡¶
流鶯助管絃立鶴列童䜿良常醴不薄于家酒方醑¶
食單先子鵝偏勸取魴鱮南食羅蠔鱟盤筵鬭粔敉¶
燕賞窮朝昏卽事行忘旅相期問東家惜别指南浦¶
嗚呼離亂餘周道泣禾黍六博天神&KR0018;一擲乹坤賭¶
<pb:KR4f0011_SBCK_008-3a>¶
駊騀須彌風擺磨初禪炬珠宮決罘罳瓊臺掘柱礎¶
長楊罷旌旗御宿弛禁籞所至䘮枌榆伊誰保桑土¶
金谷無飛&KR0069;玉山有焦土砥室塡糞壤雕欄劈燒煑¶
芳蘭鉏作薪嘉禾化爲櫓幸哉雲林園有子&KR0182;幹蠱¶
華搆尚言言文石是楚楚林鶯揀新枝巢燕依舊乳¶
前榮列琴書中堂考鐘虡巍肰七日後寧非神所與¶
殘生感物化撫卷獨延佇昔夢挂眉&KR0703;新愁攪腸肚¶
村居堂有秸蓬門版爲戸窗雞聊共談牀螘敢予侮¶
拳曲盤木根慵惰臥&KR0050;窳昏花眼䙰褷搖落齒齟齬¶
井愁繫腰觀杖喜過頭拄䇿足定無津藏書或有楮¶
<pb:KR4f0011_SBCK_008-3b>¶
因君記景物使我念燕胥流連鄭谷幽惻愴周原膴¶
豐草下貢鬯竹簡徵集楛但謀白墮醉焉用實沈詛¶
閒看䑕盜&KR0050;忙笑狙賊芉灌畦野人能種菜英雄腐¶
懷哉燕雞豚及爾&KR0071;酒脯莫笑溺人笑還傷歌者苦¶
整齊北戸錄摒當上林簿它時重載筆雒陽記園圃¶
　　秋日曝書得鶴江生詩卷題贈四十四韵(生名/高金)¶
(壇/人)¶
老大歸空門沉心研內典鈔解首楞嚴目眵指亦繭¶
詩筩如束筍堆案不遑展蟲蝕每成字蛛網旋生蘚¶
今年中秋日十軸麤告&KR2041;暇日理素書秋陽晒殘卷¶
<pb:KR4f0011_SBCK_008-4a>¶
鶴江一編詩宛肰在篋衍快讀三四章老眼霍如洗¶
得意手欲笑沉吟鬚盡撚君詩有遠體拂拭忌膿腆¶
素心苦刻礲煩&KR0349;務裁揃詠懷多短章雅談學古&KR0223;¶
么絃叶&KR0012;桐淸音自婉轉樂府懷諷諭定哀託微闡¶
將希長慶風庻遵仲&KR0004;&KR0103;今體非繁芿蓄意聊撥遣¶
望塵絕投獻當筵謝酬餞俗音忘平和慆埡任乖舛¶
雪山妙歌聲淸淨復柔輭藹藹春空雲白衣見舒捲¶
蒼蒼蒹葭水綠波正淸淺以此知其人金寒澤有銑¶
董帷繁露滋鄭圃冷風善徒步走秦州单衣不裝襺¶
留滯&KR0339;賈胡高吟忘重趼歎息岐陽狩悵望空同輦¶
<pb:KR4f0011_SBCK_008-4b>¶
臨洮牧馬驕漁陽突騎殄原廟仰衣冠新豐憶雞犬¶
吟成嗌獨哽歌罷淚雙泫吁嗟十年來詩家熾壇墠¶
弇甲自言尊跡厹互相踐土龍　睒暘塗車逞靷韅¶
枝葉爭撏撦糟醨共沉湎獨抱朱絲絃褐被甘偃蹇¶
視彼一吹吷岂惜知音鮮嗟余老慵惰詞塲罷蒐獮¶
無能立赤幟爲君署禁扁吟賞徒自知媕婀向誰辨¶
敢云過屠門大嚼快永雋題詩刻苕華聊用别瓀瑌¶
蕭辰將戒寒遺民在溝&KR0373;新詩何用多殘年共須勉¶
君如終念我一水㑹乘艑荒村紅豆庄寒燈爲君剪¶
　　大觀太淸樓二王法帖歌(爲山隂張/爾唯作)¶
<pb:KR4f0011_SBCK_008-5a>¶
神霄天子恢皇綱重鐫閣帖煥寳章干戈久忘熙陵¶
勣圖書欲壓淳化藏侍書著摹換鈎榻太師京識新¶
褫裝太淸危樓切霄漢乙夜御覽&KR0158;虹光大觀承平¶
過星紀宣和板蕩垂靖康聲明文物埽松漠翰林子¶
墨炎崑岡駝載唐碑失定武氊褁周鼓殘岐陽冊府¶
祕閣俱巳矣長沙戲魚徒相望新綘澡筆改東庫亮¶
字損本來摧場二府拜賜傳掌故三館審定看堵牆¶
良常新銘不在世羽陵舊蠧餘幾行君從何處購此¶
本右軍墨跡兼小王續帖眞成廿卷羡萬籖何似二¶
本良墨華晶光出匱&KR0083;筆陣折抹生鋒芒晴&KR0551;臨摹¶
<pb:KR4f0011_SBCK_008-5b>¶
挾飛動棐几展翫鋪雲昉裂文木&KR0033;非剝損櫰痕銀¶
錠誰低昻從今鑒定歸來薛不收慰問&KR0339;梁唐但看¶
鸞翔與鳳翥焉用冷金并硬黃嗚呼此本不易得摩¶
娑使我神&KR0228;傷自從京闕暗戎馬又使館閣淪滄桑¶
人間西淸&KR1106;禁苑天上東壁埋文昌槖駝交跡踐竹¶
素牛馬漬汗沉縹緗甲衣狼藉剔鈿錦礟車迸裂窮¶
琳瑯游家蘭亭塡㸑下褚摹褉帖擲道旁魯公孝經¶
麻姑字兒童挿標叫市坊卷軸遑恤三千富&KR0323;書寧¶
數丈二長白麻何處博靑縹碧牋翻喜歸黃膓奇哉¶
一本獨完好豈無六丁下取將展卷俄驚標識改開¶
<pb:KR4f0011_SBCK_008-6a>¶
奩先嗅古墨香印縫無煩辨分剪破體仍與論偏傍¶
何年瓦官閣鴟吻有客山陰捜屋梁玉躞金題重閟¶
惜褚妍歐怪空煇煌巳堪唐陵比玉匣重許漢室開¶
珠囊傷心西昇失至寳(褚河南西昇經余購得/之新安乙酉城陷失去)漫眼¶
東觀欲發狂吾家圓印銘忠孝長依書史緘篋箱(米/元)¶
(章書史云錢氐所牧浩博帖上有希聖字/甲及忠孝之家圓錢印併錢氏書堂印)作歌無才¶
&KR0071;石鼓開筆載拜朝墨皇¶
　　題含光㳒師像二首¶
蓮子峰頭說㳒僧靑松骨格鶴儀形何當兀坐看雲¶
漢應與虚空共講經¶
<pb:KR4f0011_SBCK_008-6b>¶
講罷淸凉疏一&KR0158;西堂趺坐陷爐&KR0069;誰拈齩蚤家常¶
話忽漫天花下講臺¶
　　題&KR0030;¶
&KR2260;撼秋聲捲白波靑山㫁處暮雲多沉沙折䥫無消¶
息臥看千帆掠檻過¶
　　燕子磯舟中作¶
輕寒小病一&KR0012;舟送客江干問昔遊老有心情依佛¶
火窮無涕淚洒神州舞風磯燕如頳尾吹浪江豚也¶
白頭水濶天高愁騁望尋思但是莫登樓¶
　　金陵寓舍贈梁溪鄒流綺¶
<pb:KR4f0011_SBCK_008-7a>¶
第二泉流乳水&KR0254;跳珠潄石潤彫枯讀書昔巳過袁¶
豹紬史今當&KR0071;董狐金匱舊章周六典玉衣原廟漢¶
三都冶城載筆霜風候還與幽人拜鼎湖¶
　　擢歌十首爲豫章劉遠公題扁舟江上圖¶
家世休論舊相韓烟波千里一漁竿扁舟莫放過徐¶
泗恐有人從圯上看(遠公故相文端公之/孫西佩尚寳之子)¶
卯金之子有文章太乙燃藜下取將百道光芒吹不¶
盡散爲漁火照滄浪¶
吳江烟艇楚江潮瀨上蘆中恨未消重過子胥行乞¶
地秋風無伴自吹簫¶
<pb:KR4f0011_SBCK_008-7b>¶
楚尾吳頭毎刺船藏舟夜半事依肰陰符三卷篝燈¶
讀不及南華有內篇¶
黯淡江山夜未晨滿天風露罨吟身袛因牛渚舟中¶
月曾照千秋咏史人¶
扁舟慣聽浪淘聲昨日危沙今日平惟有江豚吹白¶
浪夜來還抱石頭城¶
曾向潯陽溯上游錯將九派恨江流越江何事仍&KR0158;¶
棹不分樵風趁兩頭¶
一櫂延緣風露堆洞庭木葉打頭來隔船漁&KR0369;醉歌¶
去陪侍龍君夜宴&KR0158;¶
<pb:KR4f0011_SBCK_008-8a>¶
東皇太乙啓朝喗望拜船頭露未晞莫笑漁家無法¶
服隨身靑箬綠蓑衣¶
擢歌聲㫁楚江烟襏襫笭箵倚足眠半夜讙呼看堠¶
火橫江削柹蕩漁船¶
　　顧與治書房畱余小像自題四絕句¶
崚嶒瘦頰隱燈看况復撑衣骨相寒指示傍人渾不¶
識爲他還着古衣冠¶
蒼烟白髮是何人試問陶家形影神&KR0259;鏡端詳聊自¶
喜莫應此老㑹分身¶
數卷函書倚淨瓶匡牀兀坐白衣僧驪山老母休相¶
<pb:KR4f0011_SBCK_008-8b>¶
問此是西天貝葉經¶
褪粉蛛絲網角巾每煩㯶拂拭煤塵凌烟褒鄂知無¶
分留與書堆伴古人¶
　　燕子磯歸舟作¶
不成送别不成遊脚氣人扶下小舟作惡情懷思中¶
酒薄寒筋力怯登樓金波明月如新樣鐵鎖長江是¶
舊流風物正於秋老盡蘆花楓葉省人愁¶
　　題&KR0030;¶
櫓背指靑山浪打船頭上曼聲時一嘯聊答江濤響¶
　　題許有介詩集¶
<pb:KR4f0011_SBCK_008-9a>¶
壇坫分茅異詩篇束筍同周溶東越絕許友八閩風¶
世亂才難盡吾衰論自公水亭頻剪燭撫卷意何窮¶
　　水亭承鄧元昭致餼諸人偶集醉飽戲書爲謝¶
蓬池羮鱠薦氷醪食指紛肰動爾曹三歎何曾知属¶
厭八珍空復羡淳熬腹&KR0254;放箸煩偏動朐末堆盤笑¶
老饕明日洗厨重速客未愁蘿蔔旋生毛¶
　　橋山¶
萬歲橋山奠永寧守祧日月鎭常經靑龍閣道蟠空¶
曲玄武鈎陳衛杳冥墜地號弓依寢廟上陵帶劒仰¶
神靈金輿石馬依肰在蹴踏何人夙夜聽¶
<pb:KR4f0011_SBCK_008-9b>¶
　　一年¶
一年天子小朝廷遺恨虚傳覆典刑豈有庭花歌後¶
閣也無杯酒勸長星吹唇沸地狐羣力剺面呼風蜮¶
&KR0017;靈奸佞不隨京雒盡尚流餘毒螫丹靑¶
　　蕉園¶
蕉園焚藁總凋零况復中州野史亭温室話言移漢¶
樹長編月朔改唐蓂䛕聞人自譌三豕曲筆天應下¶
六丁東觀西淸何處所不知汗簡爲誰靑¶
　　雞人¶
雞人唱曉未曾停倉卒衣冠散聚螢執&KR0044;漢臣方借¶
<pb:KR4f0011_SBCK_008-10a>¶
箸畏炎北騎巳揚舲(乙酉五月初一日召對講/官奏北馬畏&KR0044;必不渡江)刺閨¶
痛惜飛章罷(余疏請援揚自出/督兵慰畱而罷)講殿空煩倒坐聽腸¶
㫁覆坯池畔水年年流恨繞新亭¶
　　丁酉長至宿長干禪榻¶
登臺無筆可書祥長至長干拜履長佛日也應添一¶
線歲華聊復記三陽&KR0069;飛玉琯吹禪火月傍金輪助¶
塔光夜靜花宮喧鼓角夢&KR0158;腸㫁殿東廊¶
　　小至夜月蝕紀事(十一月十/有六日)¶
蟾蜍蝕月報黃昏冬至陽生且莫論飛上何曾爲玉¶
鏡落來那得比金盆朦朧自繞飛烏羽昏黑誰招顧¶
<pb:KR4f0011_SBCK_008-10b>¶
兎魂畫盡爐&KR0069;人不寐一星宿火養微溫¶
　　至日作家書題二絕句¶
至日裁書報孟光封題凍筆蘸氷霜栴檀燈下如相¶
念但讀楞嚴莫㫁腸¶
松火柴門紅豆庄稚孫嬌女共扶牀金陵無物堪將¶
寄分與長干寳塔光¶
　　丁酉仲冬十有七日長至禮佛大報恩寺偕石¶
　　溪諸道人&KR0948;燈繞塔乙夜放光應願懽喜敬賦¶
　　二十韵紀其事¶
空門至日拜空王肅穆爐烟玉几旁是夜&KR0948;燈多寳¶
<pb:KR4f0011_SBCK_008-11a>¶
塔此心祈見白毫光鐘鳴圍繞高低級梵罷低徊左¶
右箱良久下方仍黑暗少焉東壁破昏黄科頭老衲¶
驚呼急秃袖中宫指顧詳昱曜乍看銀色涌晶熒諦¶
視玉毫長一重欄楯明初地半壁琉璃映十方鈎鎖¶
金鋪連白道瀰漫碧落隱紅牆水晶宮闕遙分影天¶
漢星文暗助芒共說丹罏呈變幻又言火樹漾低昻¶
似懸茘子銀靑色欲落蒲萄紫翠瓤交絡倩誰排帝¶
網鋪舒那得截雲昉露盤瑩燭如移級雕角搓挪欲¶
差行斫樹不愁傷玉斧(先一日/月食記)雨花還喜見金牀紅¶
綃夜靜香爲界白㲲僧歸月在廊舍利㝠心觀掌果¶
<pb:KR4f0011_SBCK_008-11b>¶
燈輪彈指歛毫芒長依慧火消&KR0069;刦但倚光嚴入道¶
塲歡極身雲都湧現歸來毛孔亦淸凉帝心鴻朗開¶
三寳佛日弘明長一陽大地何曾忘玉鏡並天還欲¶
理珠嚢慈恩盛事人能記乙夜齋宮每降香¶
　　橘社吳不官以雁字詩見示凡十二章戲爲属¶
　　和亦如其數¶
刻畫蒼穹入杳㝠縱橫碧落不曾停廓塡地界成飛¶
白&KR0039;染天池付殺靑竺國西來翻舊譯燕肰北去換¶
新銘行間莫笑如烏合風后親傳鳥陣經¶
描&KR0030;虚空自古歎故應落筆便䦨&KR0226;間奇&KR0033;欲凌霄¶
<pb:KR4f0011_SBCK_008-12a>¶
漢運帚眞能刷羽翰嘹唳叫雲愁曵白連翩映日喜¶
書丹彌天布䕶皆文字篆刻雕蟲任汝看¶
天門詄蕩屢經過鳳翥鸞翔共揣摩飛過碧空眞跡¶
在影留寒水草書多隨身八㳒皆成永破體雙鈎慣¶
學戈爲問世間摹榻手硯凹作凸欲如何¶
蠅頭蠆尾正紛紜&KR0039;綴天公頼有君飛上高堂誰掣¶
肘來遲長至好書雲羽毛向晩援毫&KR0180;指爪禁寒畫¶
肚勤最後一行餘阿買八分聊可張吾軍¶
陽九文章黯刦&KR0069;帝令陽鳥捧書來筆過華頂初驚¶
落文到衡陽始却&KR0158;天一詔將鳬乙辨三千牘爲鶩¶
<pb:KR4f0011_SBCK_008-12b>¶
行裁雲飛莫歎&KR0012;鶱翼鴻業㴱資潤色才¶
勁骨豐翰信所如長空匹練任鋪舒風披漢檄追飛¶
將電林邊塵挿羽書錯落星文行墨裏整齊露布翰¶
林餘可知是物關兵氣莫指金天認魯魚¶
歲歲隨陽不畏冬憑將咫尺寫天容遮河贔&KR0018;輪高¶
掌障日修羅避筆鋒行布偏傍文歷歷紆&KR0158;剔抉語¶
噰噰虞羅莫漫誇秦網落翮還成大小峰¶
龍漢分明紀曆年昭&KR0158;文物上靑天紛紛折抹違沙¶
地往往橫斜避箭弦&KR0039;畫盤拏齊向日&KR0030;圖羅縷總¶
凌烟浯溪老筆誰能&KR0071;片石磨厓待爾鐫¶
<pb:KR4f0011_SBCK_008-13a>¶
鴻濛一畫梵天初雪後霜前散碧虚絕塞陣㴱戈夭¶
矯長門燈暗磔紆徐鶺鴒頌裏黃麻帖孔雀屏前紅¶
錦書故國飄零兄弟盡上林尺素獨愁余¶
班聮舊駐日華東退次頻驚鷁羽風飛入㝠㝠常削¶
牘愁來咄咄亦書空&KR1335;蘆大有揮戈興謀稻㴱慙識¶
字功鐵索銀鉤誰比並千秋銘勒五雲中¶
中天神筆掃氤氲體勢蟬聮詛楚文磊落數行前作¶
隊參差一旅後能軍鉤挑白地黃沙㫁欄界烏絲紫¶
塞分下土臨池皆侍從不知誰䇿雁王勲¶
迢遙中竺度恒沙名句聲中形影賖敢以羽羣從八¶
<pb:KR4f0011_SBCK_008-13b>¶
部願將爪力演三車行行數墨非忘指字字&KR0158;文欲¶
貫花暫向曲江題塔了雨成池畔是吾家(十誦律云/波羅奈國)¶
(城邊有池名曰雨成是/五百雁王所治之地)¶
　　秦淮水亭逢舊挍書賦贈十二首(女道士淨華)¶
不褁宮粧不女冠相逢只作道人看水亭十月秦淮¶
上作意西風打面寒¶
粧閣書樓失綘雲香燈繡佛對斜曛臨風一語憑相¶
寄紅豆花前每憶君¶
旗亭宮柳鎖朱扉官燭膏殘别我歸今日逢君重記¶
取橫波光在舊羅衣¶
<pb:KR4f0011_SBCK_008-14a>¶
目笑參差眉語長無風蘭澤自肰香分明十四年來¶
夢是夢如何不㫁腸¶
棋罷歌殘抱影眠氷牀雪被舊因緣如今老去翻惆¶
悵重對殘釭說往年¶
瘦沈風狂可奈何情癡只較一身多荒墳那有相思¶
樹半&KR0174;枯松伴女羅¶
鎖袴弓鞋總罷休燭&KR0069;&KR0094;死恨悠悠思量擁髻悲啼¶
夜&KR0002;个情人不轉頭¶
金字經殘香母微啄鈴紅觜語依稀新裁道服蓮花¶
樣也學雕籠舊雪衣¶
<pb:KR4f0011_SBCK_008-14b>¶
貝葉光明佛火靑貫花心口不曾停儂家生小能持¶
誦鸚鵡親歌般&KR0002;經¶
高上靑天低下泉鄰家女伴似秋千金經半卷千聲¶
佛消得西堂一穗烟¶
水沉烟寂妙香淸玉骨氷心水觀成彈指五千經藏¶
轉靑蓮花向舌根生¶
投老心期結淨瓶目消箋註講金經諸天圍繞君應¶
看共向針鋒列坐聽¶
　　和普照寺純水僧房壁間詩韵徼無可幻光二¶
　　道人同作¶
<pb:KR4f0011_SBCK_008-15a>¶
古殿&KR0069;沈朔吹濃江梅寂歷對金容寒侵牛目氷間¶
雪老作龍鱗燒後松夜永一燈朝露寢更殘獨&KR0017;哭¶
霜鐘可憐漫壁橫斜字賸有三年碧血封¶
　　水亭撥悶二首¶
不信言愁始欲愁破窗風雨面淮流往歌來哭悲瞿¶
鵒莫雨朝雲樂爽鳩攬鏡每循宵茁(先作/朝薙)髮擁衾常¶
䕶夜飛頭黃衫紅袖今餘幾誰上城西舊酒樓¶
瑣闈夕拜不知繇&KR0044;鐵飛身一旦休豈有閉唇能遁¶
舌更無穴頸可生頭市曹親&KR0017;爭顱額長夜&KR0072;魂怨¶
鐲鏤(亦作/髑髏)狼籍革膠供一笑君王不替偃師愁¶
<pb:KR4f0011_SBCK_008-15b>¶
　　示藏社介丘道人兼識乩神降語¶
長干藏社結長期雪柱氷稜扣擊時橫埽葛藤談滿¶
字(匡山雪/藏韶師)細尋行墨問三伊(普德朂/伊問師)並舟分月人皆¶
見兩鏡交光汝莫疑珍重天宮催結集犍錐(先作/椎)聲¶
巳報須彌(有神降乩云速完/經疏天堂報汝)¶
　　臘月八日長干薰塔同介道人孫魯山薛更生¶
　　黄舜力盛伯含衆居士¶
白毫親見相輪開臘改嘉平繞塔來梵唄經聲籠栱¶
角栴檀香氣結樓臺千燈昱耀然羅刹一雨霏微浣¶
刦&KR0069;共作四禪天上侶紫金光裏首重&KR0158;¶
<pb:KR4f0011_SBCK_008-16a>¶
　　秦淮花燭詞四首¶
寳馬香車火樹中沉香甲煎燎霜空渡頭花燭催桃¶
葉午夜秦淮一水紅¶
寳鏡臺前玉樹枝綺疏朝日曉粧遲夢&KR0158;五色江郞¶
筆一夜生花試&KR0030;眉¶
氷絃三疊奏琴心雙舞胎仙和好音莫鼓人間求鳳¶
曲遠山那得似靑琴(夫婦皆/善琴)¶
繙罷陰符香篆闌洞房銀燭辟輕寒燈前壁上芙蓉¶
色總向金蓮影裏看¶
　　金陵歸過句容柬臨川李學使二首¶
<pb:KR4f0011_SBCK_008-16b>¶
珠衣玉簡出臺端丹筆掄材最漢官東箭採揉輸貢¶
盡南金冶鑄許身難秦時臘爲茅家改梁代雲於嶺¶
上看駐節華陽氷雪候朝元望拜七眞壇¶
臨川持筆藻圖垂才子於今擅總持楮葉蓮華微妙¶
理(王介甫詩有蓮花世界非/關汝楮葉工夫枉費年)紅泉玉茗訂新詞(君將/彚刻)¶
(湯&KR0002;士玉茗/堂諸全集)定林舊隱霜筠老片石寒泉刦燒遺賸¶
欲過從論剪燭氷車轣轆與君辭¶
　　句容崇明寺登毘盧閣(嘉平廿三日)¶
古寺嘉名金榜紋毘盧傑閣瞰層雲石城尚擁黃圖¶
勢茅嶺仍&KR0158;卍字文震日山河終自在須彌日月不¶
<pb:KR4f0011_SBCK_008-17a>¶
曾分凭欄欲聽人天語樹網風鈴巳報聞¶
　　投宿崇明寺僧院有感二首¶
秋卷風塵在眼前蒼茫&KR0158;首重澘肰居停席㡌曾孫¶
在驛客氊車左擔便日薄氷山圍大地霜淸木介矗¶
諸天禪牀投宿如殘夢半壁寒燈耿夜眠¶
禾黍陪京夕照邊駈車霑洒孝陵烟周郊昔歎爲犧¶
地薊子今論鑄狄年綸邑一成人易老華陽十賚誥¶
虚傳顚毛種種心千折袛博僧&KR0551;一宿眠¶
　　金陵雜題絕句二十五首&KR0071;乙未春留題之作¶
淡粉輕烟佳麗名開天營建記都城而今也入烟花¶
<pb:KR4f0011_SBCK_008-17b>¶
錄燈火樊樓似汴京¶
一夜紅箋許定情十年南部早知名舊時小院湘簾¶
下猶記鸚哥喚客聲(舊院馬二/字鼂采)¶
釧動花飛戒未賒隔生猶䕶舊袈裟靑溪東畔如花¶
女枉贈親身半臂紗¶
惜别歡畱限馬蹄勾䦨月白夜烏棲不知何與汪三¶
事趣我懽娛伴我啼(新安汪逸/字遺民)¶
别樣風懷另酒腸伴他薄倖耐他狂天公要㫁烟花¶
種醉殺&KR0050;州蕭伯梁¶
抖擻征衫趂馬蹄臨行漬酒雨花西於今墓草南枝¶
<pb:KR4f0011_SBCK_008-18a>¶
句長伴昭陵石馬嘶(乙酉歲計偕北上弔方希&KR0033;先/生墓詩云&KR0012;臣一樣南枝恨墓)¶
(草千年/對孝陵)¶
頓老琵琶舊典刑檀槽生澀響丁零南巡㳒曲誰人¶
問頭白周郞掩淚聽(紹興周錫圭字禹錫好聽南院/頓老琵琶常對人曰此威武南)¶
(巡所遺/法曲也)¶
臨岐紅淚濺征衣不信平時交語稀看取當風雙蛺¶
蝶未曾相逐便分飛(巳上雜/記舊遊)¶
金陵惜别感秋螢執手前期髩易星君去我歸分贈¶
處勞勞亭是短長亭(丁酉秋日與龔/孝升言别金陵)¶
叢殘紅粉念君恩女俠誰知冦白門黃土蓋棺心未¶
<pb:KR4f0011_SBCK_008-18b>¶
死香丸一縷是芳魂¶
水榭新詩是戒香橫陳嚼蠟見淸凉五陵年少多情¶
思錯比橫刀浪子腸(杜蒼略和詩有秪㫁/橫刀浪子腸之句)¶
舊曲新詩壓敎坊縷衣垂白感湖湘閒開閏集敎孫¶
女身是前朝鄭妥娘(鄭如英小名妥詩載列朝/閏集中今年七十二矣)¶
人儗陽秋家汗靑天戈&KR0017;斧付沉㝠赤龍重焰蕉園¶
火燒却元家野史亭¶
閩山桂海飽炎霜詩史酸辛錢幼光束筍一編光怪¶
甚夜來山&KR0017;守奚嚢¶
杜陵矜重數篇詩吾炙新編不汝欺但恐旁人輕着¶
<pb:KR4f0011_SBCK_008-19a>¶
眼針師門有賣針兒¶
于一摳衣請論文高曾規矩只云云老夫口噤如喑¶
啞夢語如何舉似君(南昌王猷/定字于一)¶
盧前王後莫相疑日下雲間豈浪垂江左文章流輩¶
在何曾道有蔡充兒¶
帝車南指豈人謀河岳英靈氣未休昭代可應無大¶
樹汝曹何苦作蚍蜉(巳上六首/雜論文史)¶
挾彈探丸輦轂雄老人望八臂生風夜㴱占月高岡¶
上太白今過第幾宮(金陵胡&KR0369;/號節軒/巳下三&KR0369;皆與予/同壬午年生七十)¶
(有/六)¶
<pb:KR4f0011_SBCK_008-19b>¶
面似桃花盛茂開隱嚢&KR0030;笥日徘徊郞君㑹造逡巡¶
酒數筆雲山酒一盃(盛&KR0369;字茂開子丹六善&KR0030;/常釀百花仙酒以養叟)¶
江左英姿自處嚢生兒亦號漢周郎碧牋黃&KR0083;疏窗¶
下映日鈎摹大小王(周江左名嘉胄鑒古工書/子運庚字西有亦奇士)¶
西佩心銜五世悲飾巾祈死復何疑天公&KR0208;召非聊¶
爾一箇唐朝宰相兒(西佩名斯瑋南昌劉文端之次/子丁酉冬月殁于蕪湖旋舍)¶
披髮何人夜叫天亡羊臧榖更堪憐長髯銜口填黄¶
土肯施維摩結淨緣¶
長干塔繞萬枝燈白玉毫光涌玉繩鈴鐸分明傳好¶
語道人誰是佛圖澄¶
<pb:KR4f0011_SBCK_008-20a>¶
採藥虚無弱水東颷輪仍傍第三峰玉辰他日論班¶
位應次高辛展上公(過句曲望/三峰作)¶
　　讀建陽黃帥先小桃源記戲題短歌¶
未爲武夷遊先得桃源記小桃源在幔亭旁别館便¶
房列仙治黃生卜築才十年七日小刦彌烽烟山神¶
毷&KR2765;請&KR0158;駕洞口仍封小有天朅來奔竄冶城左手¶
持記詩揶揄我&KR0223;勝搜奇在尺幅食指蠕動頤欲朶¶
彭籛之後武夷君我是婆畱最小孫包茅欲侔乾魚¶
祭臥榻那容鼻鼾存老夫不似劉子&KR0185;仙源但仗漁¶
人指馮將此記作劵書設版焦瑕自今始君不見三¶
<pb:KR4f0011_SBCK_008-20b>¶
千鐵弩曾射潮漢水彈丸亦如此¶
