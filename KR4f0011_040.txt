# -*- mode: mandoku-view; -*-
#+TITLE: 牧齋有學集
#+DATE: 2015-09-11 17:17:44.406308
#+PROPERTY: ID KR4f0011
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 40
#+PROPERTY: FILE SB04n0420-040牧齋有學集-卷第四十.
<pb:KR4f0011_SBCK_040-1a>¶
牧齋有學集卷四十¶
　書¶
　　與惟新和尚書¶
頃者佛日漸㝠㳒幢欲倒魔外放恣敎網凌彜伏聞¶
大和尚座下如來眞子覺皇㳒將契三藏于一乘半¶
滿無二會三宗于一鏡性相交融古人所謂四依之¶
一淨士龍聞者也肰而韜光自晦撝謙不居栖江浦¶
蕭閒之地處鐘魚寥寂之鄕明月一方演法音于頑¶
石風旛未動混伴侣于獵徒斯豈法運之弘開有時¶
抑亦衆生之機緣未到歟&KR0060;惟今日妖邪熾盛狂瞽¶
<pb:KR4f0011_SBCK_040-1b>¶
交馳皆以正法不明之故而三宗之中急宜提唱者¶
尤莫先于賢首蓋自淸涼方山兩家之疏論巳不免¶
砧錐相向而圭峰巳後弘演斯宗作人天之眼目者¶
寥寥乏人台家各仞門庭人以妄判叛竊之談互相¶
矛盾以故魔民盲子緣間乘𨻶矯亂披猖如使華嚴¶
法界豁肰中天高山之旭日常明帝綱之寳珠偏照¶
善得見而衆疾俱消末厄岀而羣生咸給又何患狂¶
焰之不除慧燈之不續哉當仁不讓舍我其誰說㳒¶
爲人忍忘遺嘱蒙雖不敏志切皈依所以願隨大衆¶
而頂戴敢効諸天之啓請者也蒙焦芽敗種誦帚鈍¶
<pb:KR4f0011_SBCK_040-2a>¶
根　七殘年矢心&KR0158;向少于首楞薄有宿緣管窺影¶
掠妄製諮決十篇敬因友人張子石奉獻法座伏惟¶
大德閔其狂愚賜之筆削俾得正其繆誤知所適從¶
牛羊別方偶之眼蚊䖝飽&KR0538;渤之流多生積刦何幸¶
如之是用齋心企踵翹勤待命&KR0002;夫順風立雪頭面¶
頂禮咨請叅扣固非可一隅盡也伏乞慈悲幸甚攝¶
受幸甚不備¶
　　與素華禪師¶
塵土餘生㴱荷慈光加被孟夏奉手書感歎無巳年¶
來禍患如影依形刦火洞肰業風匝地重煩佛力㝠¶
<pb:KR4f0011_SBCK_040-2b>¶
感人天䕶持瀕𣦸阽危慬而𫉬免古人有言王老師¶
修行無力爲&KR0017;神所窺三復斯語良用自愧彌天飛¶
錫仍歸&KR0199;隱恨不能腰包戴笠撒手因依湖水一方¶
近可聚首挿艸聚沙機緣有待聖可比行私心未愜¶
頃聞氷山乍判陽焰倐消空花隕滅難邀空果此是¶
四王韋將弘護大脩行人不願淸淨佛因受此塵染¶
蒙雖無天眼靜中頗能覷破知其佛眼人能自領受¶
也去歲接席曾談續燈一事㴱荷許可此非獨紫柏¶
老人未了願力實末㳒一萬年中慧命所繫頃見濟¶
雲兩家堅固𨷖諍蠻觸交戰首尾互敢狂風邪焰長¶
<pb:KR4f0011_SBCK_040-3a>¶
此安窮所望大德同體&KR0268;悲爍世外金剛之眼奮人¶
間董狐之筆定此公案勒成一書庶幾正眼重開魔¶
軍少息昔者韓退之論修國史有天刑人禍之恐識¶
者鄙之况乎續禪燈開末學恒沙請佛所共瞻仰豈¶
復爲禍福動搖𣦸生誘昧此書功德比一切注經釋¶
論功德眞算數譬喻所不能及佛轉㳒輪波旬不喜¶
知沮壊此事者必多矣願以師子無畏力自㫁無爲¶
所咻也首楞蒙鈔三易其稿今秋輟筆少有端緒更¶
加數年研究補闕正訛肰後就正有道爲流通之計¶
向有緒言未竟者則憨大師性相達大師八識未了¶
<pb:KR4f0011_SBCK_040-3b>¶
之義及闢交光師邪說本末此三段公案略荷指授¶
誦帚鈍根未能記憶敢乞信筆疏通伸寫疑義俾學¶
人得破聾導瞽因指見月幸甚幸甚阿耨達多龍三¶
宮中生岀四大河水廣利四大海羣生豈惜以筆尖¶
餘潤作四河水救度此焦芽敗榖耶宗鏡刪訂非鵝¶
王擇乳不能具此心眼俟讐對畢卽當仍歸湖水因¶
白法老人便郵附訊法座軍持相望敬候德音¶
　　復卽中乹老¶
餐風味道積有㴱懐立雪吹燈未遑依止伏承慈誨¶
重荷記存同體大悲彌㴱鏤染竊惟斯世正眼希微¶
<pb:KR4f0011_SBCK_040-4a>¶
㳒幢摧倒今欲折伏魔外必先昌明正㳒孟子曰君¶
子反經而巳矣經正則庶民興庶民興斯無邪慝矣¶
辟諸用藥治病先扶元氣辟如發兵討賊先固根本¶
今之爲法者不先昌明正法徒欲以岐口沓舌搘柱¶
盲禪代治之不克又讋其氣味惠灼借言和會倒戈¶
而從之則亦末矣台家一燈實在㳒座慈賢兩宗同¶
所欽挹今將重理湼槃大經發明頂■二師所未備¶
此㳒門調元之神丹卽末刦伐邪之上劑也我如來¶
常寂光中悉知悉見豈不如往昔求使時心在阿難¶
如初日之照東壁乎願我大德當仁不讓奮筆而成¶
<pb:KR4f0011_SBCK_040-4b>¶
之時節因緣誠哉不可失也法華一經玄義奧妙苦¶
于過詳文句㸃定苦于過略學粗眼■但別方隅不¶
有指南誰爲凖的要解以後衆說紛如玄義不玄盲¶
人妄判今當治定盡爲一門務使百川必東四河入¶
海不獨開權顯實宣𫾻如來一大事因緣抑亦智者¶
大師開宗立敎之正旨也以台家一家言之亦有兩¶
端一者㳒華雜華金口演說分河飮水諍論煩興此¶
別彼圓或攻或守如䖝二口共嚙一身若鎧菴東湖¶
之流排擊他宗情隨函矢謂慈恩一宗豈容崛起四¶
海永淸之後則固而比于妄矣此山家室外之鬭所¶
<pb:KR4f0011_SBCK_040-5a>¶
當寢息者也慈先傳止觀正脉流法華大旨何以斥¶
爲山外之祖孤山與四明同學心觀眞妄畢觀三詩¶
异說何以牴牾之甚霅川以四明弟子操戈入室十¶
諫雪謗杭抑妙宗何以抵𣦸不相下故當判其阡陌¶
別其涇渭無俾亡羊長失訟鹿不休此山家室中之¶
諍所當平亭者也人天眼目法炬在慈光敎扶宗伊¶
誰之責金剛經言于此經典受持誦讀爲人演說所¶
云演說者以口說以舌說以講解說以筆墨說以塵¶
塵刹刹熾肰而說非但踞曲盝牀升論師座吮唇播¶
舌而後謂之能演說也伏祈具大願雲施大法雨&KR0099;¶
<pb:KR4f0011_SBCK_040-5b>¶
肰命筆以𣵀槃爲說始而他經傳次第闡發古稱四¶
明中興敎觀陪位九祖豈异人任在大德荷擔而巳¶
矣昔者佛轉㳒輪必資啓請如蒙鈍劣不能比迹梵¶
天亦宜自後干夜义之傳唱乎伏惟採擇㳒門幸甚¶
衆生幸甚湼槃經疏二函㸃勘巳畢附歸記室文字¶
品十四音議仰承下問蒙于音聲文字茫肰無所解¶
嗣當悉心詳考少有弋𫉬取次奉復玆固未敢强所¶
不知艸次抑對也仰恃㳒乳之愛率爾狂易幸惟慈¶
宥不盡翹企¶
　　答覺浪和尚¶
<pb:KR4f0011_SBCK_040-6a>¶
蒙以暮年窮子跂向㳒門自分多生願力現世根器¶
惟有埽除戲論綺語習氣將世間語言文字宣揚正¶
㳒庶可俯除宿業上報佛恩讀植聖草中刻經著述¶
二篇不覺懽喜讚歎踴躍起舞每思紫柏大師謂本¶
朝單傳一宗幾乎滅熄傳燈未續是出世一大&KR0018;今¶
世魔外交作狂瞽橫行宗師如林付拂如葦如公所¶
云較正五家宗派判定一書作錄以繼傳燈作傳以¶
續僧寳使綱宗決定眼目分明一切&KR0427;竊裨販無所¶
忌憚之徒如堅氷之入沸湯不日消殞則永明之敎¶
再見于斯世諸佛正㳒眼藏不憂沈沒無日月墨穴¶
<pb:KR4f0011_SBCK_040-6b>¶
世界中矣當今之世非公其誰當仁不讓幸爲努力¶
此中關係直是一藕絲擊須彌山須透出金剛眼睛¶
猛利用事是非邪正陰陽黒白如定爰書如照業鏡¶
較景德景祐間其難百倍其功亦百倍&KR0002;謂魔眷衆¶
多嬈亂可畏不知諸佛慧命㫁續所關定有密跡力¶
士執那羅延杵侍衛有欲破壊者自肰頭破八分碎¶
如微塵古人捨身爲法亦復何憂何疑懼哉微誠積¶
願棖撥涌現敢以弱毫尺蹄代骨墨皮&KR0083;仰效梵天¶
殷勤啓請异日當持&KR0610;提素供執簡之役於左右如¶
裴公美所云不忘圭峰法乳之恩也本師夢遊全集¶
<pb:KR4f0011_SBCK_040-7a>¶
空隱師頃從嶺南寄到卽當較刻流通承示大序正¶
是函蓋相合法門中機應感召良非偶肰也匆冗奉¶
復語不倫次唯座右諒之¶
　　又答覺浪和尙¶
承示續燈錄起凡例精詳楷當&KR0192;肰爲人天眼目知¶
妙吉祥乘狻猊巳將自口中岀矣近代紫柏海印之¶
外有密藏開公具金剛眼睛能爍破四天下聞其殘¶
編㫁墨詳論禪講二家諸方尚有遺畱者應一訪求¶
以資擇㳒之眼又本朝宣德間徑山有增補續傳燈¶
一書詳列大慧以後諸家宗派此亦宗門要典諸方¶
<pb:KR4f0011_SBCK_040-7b>¶
未有談及者亦應訪求&KR0002;近日流通諸錄朱紫不別¶
烏焉二寫不獨嚴綂之爲譌繆和尚秉大法炬然大¶
法燈首當于此處照破塵沙刦中諸佛諸祖共當灌¶
頂證明應不惜師子全力也憨大師夢遊集仗靈隱¶
栖壑二公得窺全寳而書生陳方矦于作字頃感動¶
出家是因緣尤爲奇特比與廣額屠兒放下屠刀便¶
云我是賢刼一佛有何异邪因思屠兒多生用屠刀¶
殺人我輩多生用筆管殺人我輩之筆管卽屠兒之¶
屠刀也屠兒瞥眼能放下屠刀我輩多生不能放下¶
筆管視彼嶺表諸生豈不可笑可愧又當知殺活一¶
<pb:KR4f0011_SBCK_040-8a>¶
機放拈不一拈起時筆管卽是屠刀放下時層刀亦¶
成筆管今欲流通大師全集廣募衆緣仰求老和尚¶
拈起筆管卽以屠刀而爲說㳒使現在世間屠兒書¶
生不改各人面孔人人作賢刦一佛不亦快乎扇頭¶
佳什次韵奉和落句有■石題評一語亦是老書生¶
把屠刀也老和尚得無以切泥鈍置之乎揮汗覼縷¶
放筆一笑¶
　　寄内衡㳒師書¶
㳟聞大德繼紹新兩公之後樹法幢于武林慈恩一¶
宇遂如驪珠獨耀桂輪孤朗益希風望塵爲日巳久¶
<pb:KR4f0011_SBCK_040-8b>¶
頃過湖上方擬摳衣咨請而侍者已先期渡江遙望¶
法筵如在天外謹遣一介焚香再拜通姓名于左右¶
且少有啓請焉益以西垂之歲歸心㳒門旣不能勤¶
修六度又不能了悟一心多生結習在聲名文句中¶
只好借此一路囘向眞乘庶幾就路還家不㫁佛種¶
竊念爾許時世魔强㳒弱宗熾敎微台賢慈恩三家¶
不絕如綫而時師之明敎者又往往崇今薄古&KR0403;流¶
失源如淸涼所謂勝&KR0018;氣高是非情厚上古妙義用¶
而不言先賢小疵廣申破㡿者昧昧思之竊心恫焉¶
良不自揆思以凡心淺智討論經論之异同和會宗¶
<pb:KR4f0011_SBCK_040-9a>¶
門之𨷖諍庶幾使諸聖玄旨如日中天古師微言不¶
墜于地而根器闇劣學問單疎屈步失足水母無眼¶
如然螢火以照須彌如持牛毛以蘸海水心識知其¶
非任肰終不能以但巳也且如金剛一經慈氏以補¶
處菩薩著頌無著天親以地上地前菩薩造論圭峰¶
纂疏科文則依天親釋義兼採無著不獨禀承靑龍¶
大雲諸古師實佛佛相承之宗旨也今欲一切抹殺¶
各䜿新義不但無著牽羊且使慈氏退舍可乎不可¶
乎又如首楞一經長水遠遡玄贊近師宗鏡旁魄蒐¶
羅實百代心匠之祖令人沈溺晩近互相師習不日¶
<pb:KR4f0011_SBCK_040-9b>¶
㑹解云何則曰正脉云何談及古人師承宗旨如理¶
會科斗時事晉之籍談數典忘祖君子譏之而况于¶
佛典乎䝉于二經疏解&KR0427;有鈔略般&KR0002;則以偈論爲¶
大宗首楞則以長水爲綱要自玆以往諸宗异說皆¶
爲薙其䌓芿攝其要領辛勤數年略具艸槀擔囊&KR0018;¶
笈願就正于有道而惜其不相値也惟識因以志願¶
研求如人暗室不見手掌承聞合響之後更有述義¶
&KR0199;疏新章咸歸智鏡請以暇日刳心誦習終當重趼¶
布𩬊而請諮決也瑜伽師地論實爲惟識之宗天親¶
撮其要義造惟識三十頌今驟閱瑜伽文海浩汗不¶
<pb:KR4f0011_SBCK_040-10a>¶
知天親所撮以造頌者何處標文何處約義又古來¶
判敎大率以瑜伽属相宗中論属性宗相先性後似¶
有淺㴱差別今考瑜伽論釋曰龍猛採集大乘無相¶
空敎造中論等由是衆生復著空見無著菩薩證法¶
光定事大慈尊請說此論理無不窮事無不盡云云¶
則又似中論先而瑜伽後相未必淺性未必㴱也此¶
皆承學所未了更有疑義數則具如別楮望于&KR0083;尾¶
一一批示如來說㳒度人不擇聾盲喑啞定不以爲¶
狂爲瞽而置記不答也湖上尚有旬日淹畱翹勤頂¶
禮佇俟來敎馮楮可勝瞻仰¶
<pb:KR4f0011_SBCK_040-10b>¶
