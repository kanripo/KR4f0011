# -*- mode: mandoku-view; -*-
#+TITLE: 牧齋有學集
#+DATE: 2015-09-11 17:17:42.673675
#+PROPERTY: ID KR4f0011
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0420-009牧齋有學集-卷第九.
<pb:KR4f0011_SBCK_009-1a>¶
牧齋有學集卷九¶
　紅豆初集¶
　　題孟陽倣大癡仙山圖¶
　萬曆丁巳夏五月余與孟陽栖拂水山莊中峰雪¶
　崖師藏大癡仙山圖相邀往觀是日毒熱汗濯濯¶
　滴箯輿上日落仍還次日孟陽憶之作圖筆硯燥¶
　渴㸃染作焦墨狀至今猶可辨也去𦘕時四十一¶
　年孟陽仙去亦十五年矣子羽偶從集上購得以¶
　示余人世俯仰不堪把玩孟陽每拈首楞中前塵¶
　影事一語念之惘肰因作歌題其上¶
<pb:KR4f0011_SBCK_009-1b>¶
大癡老人遊華山白雲滃起衫袖間玉簫滿滿車箱¶
谷抗手招邀竟不還孟陽不樂人間住燒松㸃墨天¶
都去三十六峰雲海中白月吳吟向何處愛𦘕都於¶
𦘕笥探湖橋東畔石城南每對山&KR0551;圖粉本更從禪¶
榻倣浮嵐(大癡有浮/嵐煖翠圖)&KR0083;上流年去無跡筆端白汗猶¶
堪滴故人風致剩殘縑老我顚毛比焦墨楞嚴影事¶
不吾欺落却前塵午夢遲兩翁執手仙山裏莫漫軒¶
渠笑我癡¶
　　和些菴和尚補山堂歌¶
牀頭雙劒匣龍虎繡澀悲吟卷毛羽宵來光怪橫甲¶
<pb:KR4f0011_SBCK_009-2a>¶
兵彌天倒寫修羅雨柴門白浪平江湖天宮嶇峨地¶
極孤閃電金蛇裂如線戃怳豈知天有無有人用管¶
量天咫我笑斯人夢夢耳山僧貽我補山歌使我沉¶
憂霍肰起南條天高嶺千疊何人移置沙灣裏長沙¶
銅柱不曾腐規外星辰九嶷補東海揚塵未移日剩¶
水殘山何足數眼前突兀見此堂摩空浴日開洪荒¶
長歌仰視天蒼蒼河曲智&KR0369;徒徬徨¶
　　送人還白門¶
冐絮支牀老病身閉門消煞二分春經殘自乞鄰家¶
火客到聊除坐榻塵流水故依垂釣&KR0369;桃花但引捕¶
<pb:KR4f0011_SBCK_009-2b>¶
漁人秦淮舊日邀遊侶柳市鐙船念我頻¶
　　送蕭孟昉還金陵¶
雞黍交期雪涕頻相看不語且霑巾鬚眉歷落如吾¶
友談笑分明見故人草白金陵吳殿月花開鐵柱晉¶
時春西江朋舊憐衰老破屋秋風剩此身¶
　　六安黃夫人鄧氏¶
魚軒象服照靑春鼓吹喧闐壁壘新繡&KR0955;昔聞梁刺¶
史錦車今比漢夫人鬚眉男子原無幾粉黛英雄自¶
有眞還待麻姑擘麟脯笑看東海再揚塵¶
　　秦淮花燭詞十首爲蕭孟昉作¶
<pb:KR4f0011_SBCK_009-3a>¶
柳市春風蕩玉鈎香車寳馬簇紅樓鳳簫聲裏秦淮¶
月偏照唐家紫綺裘¶
花合花開晝夜知圓生香樹長新枝道人不解人間¶
事只道諸天花燭時¶
桃葉初&KR0158;閶闔風圓璫方繡敓春紅都人傳說新粧¶
好　分明出漢宮¶
圓黃散黛笑傾城眉嫵何曾學𦘕成十二珠簾春半¶
捲三山天下自盈盈¶
潑墨攤書香每遲鬬爪才了又徵詩淸心玉暎堪題¶
品林下風懷更有誰¶
<pb:KR4f0011_SBCK_009-3b>¶
香奩申旦戒雞鳴欲覓封矦少婦情敕㫁侍兒歌子¶
夜洞房齊唱豫章行¶
十五盈盈比莫愁將雛一曲倚箜篌莫辭年少矜夫¶
壻珍重生兒字阿侯¶
生兒那可不如孫壁月璚枝總莫論嬌小未知吳苑¶
路夢腸何事繞閶門¶
繡佛旛前祝夢熊金光夫婦宿因同朝來鬒髮臨粧¶
鏡早有明珠現髻中¶
春浮春色在花前湯餅筵開抱送年摩頂不須求寳¶
誌老夫斟雉是彭籛¶
<pb:KR4f0011_SBCK_009-4a>¶
吾家歸佛長孫曾名字都依日月燈最是兩家繁種¶
姓不妨齊作白衣僧¶
詩老才人各擅長紫簫紅錦競催粧衰翁自分如三¶
老花燭詩中祝弄璋¶
　　戊戌中元寓僧舍毒熱如坐甑中偶見王孟端¶
　　𦘕竹漫題二絕¶
天地洪罏鍛不休赤烏夾日火雲流誰將玉律&KR0158;殘¶
&KR0083;吹動琅玕萬葉秋¶
竹埤梧垣久陸沉舍人潑墨尚蕭森閒&KR0551;展卷如尋¶
夢遮眼猶肰一院陰¶
<pb:KR4f0011_SBCK_009-4b>¶
　　次韻酬覺浪大和尚¶
誰云花果自肰成五百年來墮&KR0017;坑師子野干同說¶
㳒土梟水母各齊盟燈于半夜傳時宻月向千江落¶
處明自古崑岡能辨玉莫將燕石誤題評¶
　　戊戌新秋日吳㢲之持孟陽𦘕扇索題爲賦十¶
　　絕句¶
長日繙經識昔因西堂香寂對蕭辰前塵影事難忘¶
却只有秋風與故人¶
斷楮殘縑價倍增人間珍賞若爲憑松圓遺墨君應¶
記不是縆雲卽送僧(孟陽别妓有/縆雲詩書)¶
<pb:KR4f0011_SBCK_009-5a>¶
叅錯交蘆黯淡燈扁舟風物似西興每於水濶雲多¶
處愛盡袈裟乞食僧¶
𦘕裏僧衣接水文菰烟蘆雨白紛紛看他皴染無多¶
子只帶西灣幾片雲¶
細雨西樓墊角巾髩絲香篆淨無塵如今𦘕裏重看¶
𦘕又說陶家𦘕裏人¶
落墨蕭疎破墨新摩挲手跡話霑巾廿年夜月秋燈¶
下無復停歌染翰人¶
輕鷗柔艣&KR0456;江烟櫓背三僧企脚眠只欠渡頭麾扇¶
&KR0369;岸中指㸃汎江船¶
<pb:KR4f0011_SBCK_009-5b>¶
春水桐江訣别遲孤舟搖曵㫁前期可憐船尾支頣¶
者還似江干招手時¶
一握齊紈颺刦&KR0069;封題鄭重莫頻開袛應把向波濤¶
&KR0187;大海秋風哭幾囘¶
秋風廿載哭離羣泉路交期一葉分依約情人懷袖¶
裏每移秋扇感停雲¶
　　題呂天遺菊齡圖¶
靑衫皂㡌自盤桓老圃秋容相向寒顧影不須嗟短¶
髩黃花猶識古衣冠¶
甲子遷訛記不眞東籬花是老遺民茫茫四海山河¶
<pb:KR4f0011_SBCK_009-6a>¶
裏剩得陶家漉酒巾¶
秋花愁絕朔風塵飮露飡英蛻此身近日東郊難占¶
籍衆香國裏作頑民¶
柴門低亞挿籬新長爲寒花鎖綠筠不比桃源在人¶
世春來勾引捕漁人¶
碧梧枝下晚香花風味依肰故相家歎息五侯零落¶
盡南山萁豆邵平𤓰¶
半樹梧桐小院陰黃花幾朶照淸&KR0109;落陰閒淡人如¶
菊長向籬邊養道心¶
　　題歸玄恭僧衣𦘕像四首¶
<pb:KR4f0011_SBCK_009-6b>¶
莫是佯狂老萬囘壞衣掩脛髪齊腮六時問汝何功¶
課一卷離騷酒百杯¶
周冕殷冔又刦&KR0069;緇衣僧㡌且徘徊儒門亦有程夫¶
子贊歎他家禮樂來¶
紫殿公肰溺正衙又從别室掉雷車天公罰作村夫¶
子㸃簡千文與百家¶
罵&KR0017;文章載一車嚇蠻書檄走龍蛇顚書醉墨三千¶
牘聖少狂多言法華¶
　　吳江吳母燕喜詩¶
酒熟餘杭燕喜初春盤入𩜹鱠江魚閒居賦裏長筵¶
<pb:KR4f0011_SBCK_009-7a>¶
早野史亭前視膳餘歲晩雞豚存漢臘夜䦨燈火續¶
班書史家他日賢明傳不道閨門卽倚閭¶
　　元昭太史約過村庄却寄二首¶
承明取次候花磚醉月行春樂事偏金管却詒分韵¶
客銀箏同上泛湖船相如舊賦靑琴在謝眺新詩紅¶
藥傳辛苦玉堂諸學士上陽東去卽登仙¶
東山聮竹正駢羅雒涘閒居意&KR0002;何飛蓋擁門停列¶
炬高軒夾巷候鳴珂詩成㸃筆羊何和舞罷移燈趙¶
李過我有燭花新釀酒遲君同醉莫蹉跎¶
　　戲題付衣小師¶
<pb:KR4f0011_SBCK_009-7b>¶
宗門强盛敎門微講席荒凉聽衆稀冷淡衙門圖熱¶
閙他家付拂我傳衣¶
　　婁江謠五首¶
赤丸宵伏白丸藏片檄橫飛不下堂柳市高樓聞夜¶
語桓東記取少年塲¶
退衙開卷一儒生簾閣茶烟一縷淸官燭夜闌鈴索¶
靜銅籖遙應讀書聲¶
扠衣上馬絕飛埃百石弓弦霹靂開千騎跨坊傳炬¶
火使君海岸射潮囘¶
英年白晳氣如虹下馬文章上馬弓吳下兒郎應錯¶
<pb:KR4f0011_SBCK_009-8a>¶
認周郎那復在江東¶
皇天老眼詎茫茫誰把民謠達上蒼天&KR0002;可憐窮百¶
姓便陞州守做都堂¶
　　石鏡¶
石鏡塵埋錦樹空珊瑚筆格臥牆東山喧海閙籬門¶
外燕乳鶯啼環堵中授簡兒看玄草白饁耕婦挿野¶
花紅香蓮扁豆催詩好還許排年餉老翁¶
　　送黃生達可歸嶺南¶
門盈蛛網榻盈塵有客經過縛帚新種菜自憐秋圃¶
晩看花猶說曲江春文章金馬霜前淚故舊銅駝刦¶
<pb:KR4f0011_SBCK_009-8b>¶
後人記取荔枝香酒熟盈尊寄我莫辭貧¶
　　後送達可¶
秋水柴門執手辰五羊南望重霑巾白楊蕭瑟多良¶
友碧血輪囷有故人洗面不堪𣂏老淚濯纓猶喜剩¶
閒身明年再釀荔枝酒更與松醪𨷖小春¶
　　孟冬十六日偕河東君自芙蓉庄泛舟拂水瞻¶
　　拜先塋將有事修葺感歎有贈效坡公上巳之¶
　　作詞無倫次¶
世間虚名巧相左南箕北斗常欺我村庄自昔號芙¶
蓉竊紅落紫無一朶况復西風捲濁浪水浸籬門潮¶
<pb:KR4f0011_SBCK_009-9a>¶
打座攤書仰屋百不快與君聊鼓西山柁我家丘壠¶
拂水西屏山鏡水天所貽磵水懸流雲浪疊堤樹&KR0158;¶
合虹霓垂䘮亂奔波缺灑掃&KR0018;土誓墓心叅差每驚¶
秋風響松栝常懷夜雨鳴棠梨佳城鬱鬱掩地胏草¶
木升長禽魚滋&KR0212;陵沈&KR0069;息漂蕩陸渾新火囘赫熹¶
玄武中天遣環衛神燈午夜懸靈旗萬里黃山在何¶
許淸秋白露空嗟咨與君曕拜共霑洒殘生嬴得松¶
楸在馮君拮据理菟裘放我蕭閒居畏壘新豐枌榆¶
翦椔翳平泉花果䕶蔀蕾枝撑蟹舍傍滄浪摒擋漁¶
庄聽&KR0323;乃癸亭夜月聞舊詠丙舍朝陽發新彩炊飯¶
<pb:KR4f0011_SBCK_009-9b>¶
胡麻正好種釀酒菊花旋應採秋原落日耦耕孤春¶
野新晴饁耕待生涯於陵同灌園世事麻姑問滄海¶
夫&KR0018;妻戴良可師鷺侶鷗盟終不改是時小春十月¶
天萬株紅滿千株顚白帝自誇冬藏富靑女不仗春¶
工妍北斗朱旗互閃爍炎光火傘相後先衣錦城中¶
花盡醉將軍樹上枝欲燃五百年來漢東國山川文¶
繡仍依肰朱顏彌惜丹黃候白頭肯受霜風憐停車¶
酌酒成一笑坐覺妍煖囘芳年白雲丹楓晚逾好夕¶
陽重上西湖船¶
　　採花釀酒歌示河東君¶
<pb:KR4f0011_SBCK_009-10a>¶
　戊戌中秋日天酒告成戲作採花釀酒歌一首以¶
　詩代譜其文煩其辭錯將以貽世之有仙才具天¶
　福者非是人也則莫與知而好好而解焉¶
昔從武烈卜如響許我美酒扶殘年捜訪徵求越星¶
紀出門西笑終茫肰長干盛生貽片&KR0083;上請仙客枕¶
膝傳老夫捧持逾拱壁快如渴羗得酒泉歸來夜發¶
枕中秘山妻按譜重註箋却從古方出新意溲和齊¶
量頻節宣東風汎溢十指下得其甘露非人間琬琰¶
之膏玄碧酒獨饗良恐欺人天請從酒國徵譜牒爲¶
爾羅縷辨聖賢刦初地肥失巳久上天飮樹誰人取¶
<pb:KR4f0011_SBCK_009-10b>¶
糟醨熏酣沉世界不解採花能釀酒採花釀酒誰作¶
㳒終古修羅是元首𨕖擇名花代麯蘖攪翻海水歸¶
尊&KR1214;儀狄杜康非祖先糟丘酒池等便溲此方本出¶
修羅宮百花百藥爲酒母雲安麴米縮柘漿庀治酒¶
才須四友釀投次第應火候揉和停勻倚心手囘潮¶
解駁只逡巡色香風味無不有纔傾郁烈先飽鼻未¶
瀉甘旨巳滑口豈同醇酎待月旦不用新豐算升斗¶
君不聞仙家燭夜花花葉如缾圓且窪花中醖酒泫¶
瑞露折花傾盞飛流霞又不聞西國蔔萄漿散花供¶
佛上妙香狼藉萬石羡大宛珍重十斛輕西凉漢家¶
<pb:KR4f0011_SBCK_009-11a>¶
百末歌郊祀楚人桂酒朝東皇布蘭切桂總殊勝索¶
郎&KR0812;醁皆尋常嗔妬不憂天帝責業力更笑魚龍忙¶
它時雜林共游戲還邀舍脂醉一觴是夕秋&KR0551;淨如¶
掃銀缾酒香碧月好瓊漿巳扣藍橋姝油嚢休貫餘¶
杭媪開篘勸我傾一盞駐顏熏髓胡不早舉杯邀月¶
復再拜敬受天祿酧頌禱君不見東坡先生昔南遷¶
覊窮好事劇可憐黃州蜜酒惠州桂再釀不就空流¶
涎雪寺松黃但湯液羅浮鐵柱徒刻鐫餅精麫良亦¶
長語擣香篩辣非眞詮爾時朝雲正侍側袖手不與¶
扶危顚老饕餔歠復爾爾雲藍小袖寧無愆坡聞此¶
<pb:KR4f0011_SBCK_009-11b>¶
語應噴飯大笑索絕冠纓偏¶
　　勘讎憨大師夢游集累夢曹溪僧擕卷冊付囑¶
　　感而有作¶
曹侯溪下水濙洄一瓣心香度刦&KR0069;物象總憑九鼎¶
鑄道塲終待四依開明燈半夜言猶在落月空江水¶
不囘壞衲短衣殘夢裏十年獵隊看椎埋¶
　　桂殤四十五首(有序)¶
　桂殤哭長孫也孫名佛日字重光小名桂哥生辛¶
　卯孟陬月殤以戊戍中秋日聰明勤敏望其早成¶
　儗作志傳毒痛憑塞啜泣忍淚以詩代之效東野¶
<pb:KR4f0011_SBCK_009-12a>¶
　杏殤之作凡七言長句十二首㫁句三十三首歲¶
　在屠維大淵獻如月二十五日蒙&KR0369;記¶
銀輪丹桂翦枝枝璧月新圓汝命虧世上無如爲祖¶
好人間只有哭孫悲&KR0191;翻大地誰相報叫㫁高天竟¶
不知身似束柴憐病叟拾柴空復羡鶵兒¶
早知奄忽石麟徂抱送何煩孔釋俱七歲巳看過頂¶
蠧九齡那得到揚烏錦樓未許傳龍種石鏡何曾照¶
鳳雛衰白思公猶研北空將秃筆架珊瑚¶
杏殤那比桂殤悲八桂林摧最好枝總是中原無獨¶
角不應東國有長雛驅烏畫地標秦塞騎竹朝天習¶
<pb:KR4f0011_SBCK_009-12b>¶
漢儀臨穴正如哀奄息傷心豈獨爲家兒¶
紈袴膏𥹭事事無筆牀硯匣與身俱字裁破體雙飛¶
白書記他生一串珠滿口阿嘔皆諷誦經心辟咡毎¶
奔趨寒窗避席更端處燈火靑螢向坐隅(兒好爲飛/白文忽作)¶
(雙飛白鈎剔淸整少暇輒/作影&KR0083;非肄業及之也)¶
庠序威儀長者同佩觽遷履好兒童夙生種性之無¶
裏稚齒光隂研削中舍北空閒及　井牆東幸&KR0018;放¶
鳶風可憐住世三千日蠧死螢乾一老翁¶
䑕獄雞碑不鬬工恰宜石室從文翁挑燈每自將膏¶
續吞&KR0083;何曾爲腹空要約鳳麟成伴侶指麾飛走付¶
<pb:KR4f0011_SBCK_009-13a>¶
沙蟲鍼鋒細字叢殘&KR0083;賸有寒芒上白虹(兒讀孟子/至鳳凰麒)¶
(麟章忽索筆疾書云麒麟㑹走凡獸也㑹走鳳凰㑹/飛凡鳥也㑹飛云云不知何爲書巳多手裂或自吞)¶
(之)¶
玉雪肌膚額髮靑秋堂自伴讀書螢編摩楷正憎塗¶
乙嬉戲端詳恥&KR0355;丁頻窘塾師窮鳥跡自搜蠻語演¶
禽經與玄却羡楊家子帝夢居肰𢌿九齡(兒讀大學/至綿蠻章)¶
(卽援筆注其上云綿蠻南蠻之聲也製掌大小本自/爲箋疏今亡矣又一日問塾師一字臥則爲一&KR0390;爲)¶
(何字塾師無以應乃出字書爲/塾師解之親黨皆畏其辨難)¶
月中田地久荒蕪顧兎重生信有無圓景卽看今夕¶
滿桂輪先報一枝枯紅牆銀漢傾愁雨碧落金波寫¶
<pb:KR4f0011_SBCK_009-13b>¶
淚珠豈但中秋荒讌賞何曾見月不嗟吁¶
每憶扁舟出水村牽衣挽袖笑迎門聞呼阿唯聲如¶
響問字摩娑膝尚温閣筆栖牀畱入冢把書升屋與¶
招魂小樓厨角封題在蛛網橫斜澹墨痕¶
七十長筵燕喜新充閭先報石麒麟多生欠汝千行¶
淚此日抛予半箇身往往鳳凰傷短羽家家豚犬竟¶
長春呼天擗地都無分&KR0158;向空王證往因¶
佛日爲名本佛奴臨行大士數提呼業山夙昔從兹¶
倒淚海今生爲汝枯香像&KR1335;悲頻頂禮金經捫泣重¶
箋疏筆端舍利含桃許憑仗光明度㝠塗¶
<pb:KR4f0011_SBCK_009-14a>¶
端正騎羊委佩紳弓腰劒背肅稱臣淸除牀席鋪行¶
殿排設羅㬋拜主人後報雞鳴催出日早時龍馭啓¶
淸塵牽車仙仗應憐汝玉几先敎傍侍晨(兒三四歲/騎竹馬稱)¶
(娖坐衙指其頂日/他日要戴紗㡌也)¶
桂闕荒凉月輦欹銀輪天子眼迷離不知誰弄吳剛¶
斧砍㫁中央桂一枝¶
老大嫦娥掩素幃蝦蟆金背任騰飛桂枝零落無人¶
管天上分明少月妃¶
兎泣蟾愁天老悲月宮樹倒更攀誰秋風從此無才¶
思不爲人間生桂枝¶
<pb:KR4f0011_SBCK_009-14b>¶
# image missing
扶頭側枕語流連㸃漆雙珠轉瞭肰執手一呼吾去¶
也可知少别巳千年¶
阿婆手壓桂花漿桂酒先期酌桂郞酒熟可憐誰喚¶
汝開篘辜&KR0018;滿缾香¶
作意懵騰忍歎吁不禁蜇鼻又霑鬚無多老淚宜珍¶
惜畱取摩挱潤眼枯¶
古字新書日幾畨一囘瞥見一加飱攅花簇錦徒遮¶
眼嬴得長時弔淚痕¶
寒燈殘夢影徘徊問汝因何去不囘報道重湖限泉¶
壤孤魂無伴&KR0002;爲來¶
<pb:KR4f0011_SBCK_009-15a>¶
# image missing
銅山秋夜應霜鐘玉石崑崗餘燼同蕙折芝焚如殺¶
菽空將白筆訟西風¶
大野祥麟沒網羅破胎戕卵恨偏多天公自放鉏商¶
手反袂霑袍可若何¶
桂子元從月地移月圓如此桂何之而今剪&KR0083;爲圓¶
月便是招魂背祝時¶
黃鶴&KR1335;書便却囘金衣唼喋暫裵徊八年飮啄樊籠¶
裏不是仙家肯下來(戊子歲予在南京夢黄鶴下半/野堂庭除金衣爛肰身如長人)¶
(驚顧錯愕先宮保抱持捉/付後院蓋生兒之祥瑞也)¶
肇錫嘉名自木公懸弧便擬付彤弓桂宮迢逓丹枝¶
<pb:KR4f0011_SBCK_009-15b>¶
# SB1_1658-029.png
剪姓氏長畱在月中¶
兎園挾筴咏綿蠻寸管雕鎪便不閒月崛天心怕穿¶
漏可能容汝住人間¶
揮毫潑墨氣如虹鸞鳳麒麟指掌中笑殺細兒矜乳¶
臭塗鴉蟠蚓號神童¶
金天醉後事如麻稷下雄談噪井蛙可惜吾家黃鷂¶
子空餘爪觜向黃沙¶
征西堂構倚孫枝琬琰流傳述祖詩不道容兒先短¶
折八公草木也凄其¶
抱子將孫婉晩同家兒諧噱每怱怱如今笑口翻嗚¶
<pb:KR4f0011_SBCK_009-16a>¶
咽誰復開顏喚阿翁¶
中年埋玉涕霑巾好友過從假喻頻腸㫁松圓今隔¶
世平分老淚與何人¶
神情秋水貌春風鄕里嗟吁羡聖童只有一般還汝¶
■書淫傳癖𩔖家公¶
衰年坐膝愛兒駒掩口摳衣負劒初不是讐書并解¶
字何爲輕挽阿翁鬚¶
臥牀猶自惜居諸宛宛呻吟雒誦如定是重來騶魯¶
士送行唯有七篇書(兒属纊前口誦孟子曹交/一章圓音落落誦訖而逝)¶
童牙勤苦傍燈檠文字因緣宿世成指㸃之無餘習¶
<pb:KR4f0011_SBCK_009-16b>¶
氣樂天猶自悔前生¶
淸明喘息一絲如片&KR0083;親身自潔除宋刻蒙求元學¶
范叮嚀收拾幾編書¶
飛白雙鈎又不分丹鉛甲乙正紛紛鍼鋒小字巾箱¶
本狼藉僮奴滿陌焚¶
綠沈湘管葬沉沙五色斑斕夢未賒百道光華埋不¶
得冢中定有筆生花¶
難字分標朱墨行俗書鈎剔正偏傍天家也要三倉¶
學召作修文最小郞¶
庚寅刦火六丁&KR0948;綵字丹書運上天汝去箋天應乞¶
<pb:KR4f0011_SBCK_009-17a>¶
與綘雲樓閣故依肰¶
玉府飛璋理汗靑緋衣趨召看新銘靈壇瓊笈多多¶
許先問祗園百卷經¶
謫來塵&KR0381;八星霜歸去仍依香案傍驚怪滄桑比人¶
世玉樓新記換良常¶
團柱新宮月駕移金樞玉兔整威儀白衣上&KR0033;隨靑¶
輦長把王孫第一枝¶
福城解唱善財歌纊息熹微念補陀記取華嚴樓閣¶
好三生彈指一塵過¶
花針蘭&KR1422;拾來無晝小殘生戀鳥烏㑹得昌黎問天¶
<pb:KR4f0011_SBCK_009-17b>¶
語也應再拜謝玄夫¶
