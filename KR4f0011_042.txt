# -*- mode: mandoku-view; -*-
#+TITLE: 牧齋有學集
#+DATE: 2015-09-11 17:17:44.491019
#+PROPERTY: ID KR4f0011
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 42
#+PROPERTY: FILE SB04n0420-042牧齋有學集-卷第四十二.
<pb:KR4f0011_SBCK_042-1a>¶
牧齋有學集卷四十二¶
　賛¶
　　觀世音菩薩像賛¶
我聞大士昔因地從聞思修入三昧佛■文殊爲證¶
明𨕖擇圓通爲第一揀&KR0077;人天二乘機唯取佛音而¶
設應音聞敎體在此方以是隨機普攝受衆生往昔¶
聞妙法今現聲名文句身隨順世間屈曲聲種種音¶
塵起分別而今妙音了不聞如耳聾人聽伎樂無聞¶
無慧人中牛誦帚多生鈍根在稽首妙音觀世音早¶
以聞熏加被我令我通達淸淨敎還于文句而悟入¶
<pb:KR4f0011_SBCK_042-1b>¶
一音普稱周法界聞修羅琴得解脫二十五輪竝圓¶
通單複綺互無差別譬藥𣗳王愈偏病如意珠玉隨¶
意與瑜珈相應十七地聞思修地具三乘僧伽夜升¶
覩史天親聞慈氏如是說攝我妙入圓通海了逹殊¶
勝三摩地毘盧樓閣一時啓稽首觀音觀自在¶
　　關聖帝君像賛¶
絶倫逸羣鬚髯奮張虎臣赳赳國士堂堂勒蜀山之¶
鐵銘兮昭囘漢鼎誓長沙之銅柱兮離立扶桑胡刀¶
投而江沸嗟璽出兮山芒吁嗟乎威震華夏義薄吳¶
蒼人心天日遺訓煌煌受佛付囑屹爲金湯肩䕶法¶
<pb:KR4f0011_SBCK_042-2a>¶
之韋將踵衞世之四王人之欽公者以謂老瞞裭魄¶
&KR0214;尤遯藏龍華㝠錫爲帝爲王不知夫玉泉老衲片¶
語擊傷雲中授記刀下承當夫是以斷修羅趣歸𨕖¶
佛塲千秋萬劫常依如來座下領八部而齊三光¶
　　紀鄣&KR0660;婦賛¶
左傳載莒有&KR0660;婦莒子殺其夫老託紀鄣紡焉以度¶
而去之齊師至則投諸外齊人夜縋而登莒共公懼¶
啓西門而出齊師遂入莒考杜注紡以度城者因紡¶
纑連所紡以度城而藏之以待外攻也古者謂去爲¶
藏去卽藏也壯哉斯&KR0660;以一老婦人敵怨國君紡纑¶
<pb:KR4f0011_SBCK_042-2b>¶
投繩報讐所天豈非節俠偉丈夫哉莒&KR0660;去華周杞¶
植妻未遠班固古今人表載二婦而遺莒&KR0660;劉子政¶
列女傳下及于弓人之妻周郊之婦而莒婦無聞焉¶
摩挲頌圖名氏翳然秋牕落葉颯然感懐作紀鄣&KR0660;¶
婦賛賛曰¶
莒&KR0660;老婦規報國君連紡縋敵莒子夜奔女娃湮海¶
自悼其溺豈&KR0002;此&KR0660;殉夫讎國孟堅失表子政闕記¶
自非丘明孰炳靑史茫茫宇宙繫此長繩忠臣壯夫¶
盍縋而登¶
　　漢新城三老董公賛¶
<pb:KR4f0011_SBCK_042-3a>¶
孔子成春秋後二百六十四年項羽使九江王布殺¶
義帝于郴漢王兵至洛陽新城三老董公遮說漢王¶
王曰善非夫子無所聞於是爲義帝發䘮祖而大&KR0152;¶
哀臨三日發使告諸侯願從諸侯王擊楚之殺義帝¶
者董公之言出春秋大義昭掲于天下而羽之爲亂¶
臣賊子定而天下之君臣父子定百千萬世之君臣¶
父子亦定禮曰臣弑君凡在官者殺無赦子弑父凡¶
在宫者殺無赦殺其人壊其室洿其宮而豬焉公羊¶
傳曰春秋君弑賊不討不書葬以爲無臣子也君弑¶
臣不討賊非臣也子不復讎非子也君弑賊不討不¶
<pb:KR4f0011_SBCK_042-3b>¶
書葬以爲不繫乎臣子也春秋之大法記于禮傳于¶
傳沈晦于戰國亡秦而楚漢之際乃擘坼于董公彼¶
董公者扶天樞立地極整人紀其諸尼丘之耳孫與¶
其諸左丘明卜子夏之宗子歟漢祖之夫子之宜也¶
生乎百世之下遘君父之難不討賊不復讎而復不¶
忍自絕于臣子雖董公若之何盍亦祖而&KR0152;諸謹作¶
賛曰¶
仁獸西至彗星東布春秋告成亂賊斯懼魯壁自¶
秦&KR0069;方然度周至漢竹帛未宣三分地坼九江天高¶
羽殺義帝如燎一毛董公昌言名其爲賊重瞳䘮明¶
<pb:KR4f0011_SBCK_042-4a>¶
暗啞禠魄縞素發䘮天人震驚軋乾撼坤肇造漢京¶
北軍滅呂漸臺僇莽炎精不沫四七重朗陋哉小儒¶
矯誣錄圖水精赤帝指應漢符堂堂正正一言興&KR0022;¶
爲漢制法實維董公端門之命豈不在兹尼山縹筆¶
寶式慿之偉矣斯人儒者之雄繁露後賢敬孫瞽宗¶
春秋不亡宇宙不圯君君臣臣父父子子¶
　　報慈圖序賛¶
壬寅冬余八十餘生中寒病足繙弘明集遠公與桓¶
靈寶往復書問至沙門晝敬論末簡覆卷嗚咽旣而¶
思陶淵明不應徵命作天子諸侯卿大夫士庶人五¶
<pb:KR4f0011_SBCK_042-4b>¶
孝傳實唯其時遠公以忠淵明以孝悠悠千載孰有¶
知兩人心事比而同之者耶靈嚴退翁和尙旣爲其¶
父母立傳香晨燈夕有懐不忘小師越祖請畵工爲¶
輪珠小影曰報慈圖而退翁復爲之序傳稱孝敏先¶
生竒偉節烈男子每觀楊忠愍傳竒罷酒語子弟以¶
忠臣孝子相勸勵乙丑八月病臥江村蚤夜呼憤而¶
卒廬山之嘆贅旒潯陽之悲重萃斯人也殆有曠世¶
而相感者矣退翁旣而截斷衆流長揖三界而報慈¶
拳拳奉忠孝爲正令豈非以忠孝種性卽佛種性悲¶
慜斯世多小忠不孝作最後無佛種人不惜號呼告¶
<pb:KR4f0011_SBCK_042-5a>¶
報與我聞天帝與修羅戰觀察閻浮提人忠孝臣子¶
爲益多者卽天侶增威而喜否則天衆减少而懼吾¶
夫子著孝經成曾子抱河洛書夫子&KR0426;縹筆衣絳單¶
衣罄折向北辰告備於天天帝受佛付囑祐助忠孝¶
唯吾夫子知之故告備焉告備於天卽告備於佛也¶
世之儒者徒謂孝經爲開宗明義之書吾夫子告備¶
之深意懵焉不察崇佛乘者推　公執諍抗禮𣗳法¶
門之城塹不復悉其大弘誓願所以扶皇極而整人¶
紀者余覽報慈圖序奕奕心動推其本而論之大慧¶
有言吾雖學佛出家忠君憂國鬰然與忠義士大夫¶
<pb:KR4f0011_SBCK_042-5b>¶
等凡我圓冠方屨之徒可以少知愧矣謹作賛一章¶
不徒以訊僧史賛曰¶
流俗靡靡如火消膏忘君背親禆敗相效揭揭斯人¶
挺挺蓬荻天骨峻擢荷擔忠孝誕生開士出㕓矢報¶
傳寫其眞圖寫其貌廣塲劇戲杯酒諠閙尙方天高¶
西市&KR0017;嘯覆杯擊案泣涕如瀑病亟搥床以死自要¶
豈無孤生亦有九廟肅肅素練整整皂帽如聞話言¶
如領談笑風生眉間芒吐毛竅靈巖法幢寶網羅幬¶
千燈交光十日竝照標榜忠孝以願以詔不斷佛種¶
如來所報洙泗樓頌竺墳魯誥日月耳環&KR0339;彼兀奡¶
<pb:KR4f0011_SBCK_042-6a>¶
朂哉儒門逖無聲敎參商二星終古長曜¶
　　遠法師書論序賛¶
東晉末遠法師在廬山與桓玄書論往復具在弘明¶
集暇日披尋&KR0099;然見遠公心事于千載之上乃&KR0103;次¶
而序之曰嗚呼晉室凌遲𠒋渠煽虐擁重兵而脅孤¶
主藐然視天下無人顧獨嚴憚遠公屹如元戎沙汰¶
僧徒則曰廬山道理所居不在搜簡之例沙門盡敬¶
詰難入座始而遺書諮決未敢輒行旣而首出僞詔¶
盡寝前議其爲禮于遠公也至矣公前後抗辭一無¶
所鯁避訶其罷道則曰迷而不返將非波旬試嬈之¶
<pb:KR4f0011_SBCK_042-6b>¶
言酧其間抗禮則曰南北不雜恐有異類相涉之象¶
危言激詞耿耿如秋霜烈日玄終莫敢誰何公羊子¶
曰孔文正色而立于朝則人莫敢過而致難于其君¶
者其遠法師之謂乎作沙門不敬王者論五篇序曰¶
咸康中車騎將軍庾氷詳議沙門盡禮至元興中太¶
尉桓公亦同此義論末書云晉元興三年歳次閼逢¶
于時天子蒙塵人百其憂凡吾同志僉懐贅旒之嘆¶
故因述斯論云元興三年桓玄之永始二年也踰年¶
之間奄有晉祚㝷陽降處比跡陳留乃大書特書曰¶
天子蒙塵人百其憂唱義軍之先聲望乗輿之反正¶
<pb:KR4f0011_SBCK_042-7a>¶
何其義之壯詞之直也書太尉桓公表晉官削僞號¶
也書晉兀興三年黜永始并黜太亨也此十字書法¶
也孟子曰孔子成春秋而亂臣賊子懼千秋而下習¶
樓煩之春秋有不骨寒而魄禠者鮮矣吾惜夫後之¶
作僧史者徒知執諍抗禮潟撐柱法門盛事而其深¶
心弘願整皇綱扶人極者未有聞焉斯可謂痛哭者¶
也論始于明報應終于形滅神不滅者何也古今之¶
亂臣賊子肆無忌憚者必先有無君父之心而後動¶
于惡其敢于無君父者何也以其無報應也其所以¶
無報應者何也以形滅而神滅也神滅則無報應矣¶
<pb:KR4f0011_SBCK_042-7b>¶
是故神滅之論古今亂臣賊子護身之符印而無父¶
無君釁鼓之毒藥也玄子問遣　撥應其簒弑之根¶
芽乎遠公之荅區明罪福其伐炙之株穴乎𠒋德不¶
改罪德貫盈于是乎奮筆作論以形滅神不滅者終¶
篇用以著𠒋逆之萌條影響之報以正告於萬世嗚¶
呼公之心亦良苦矣哉今年壬寅余年八十有一實¶
元興三年甲辰後之千二百五十九年也囘環展讀¶
涕泗横流謹再拜而作賛詞曰¶
吾聞遠公講䘮服于雷次宗授詩義于周續之攷斯¶
論筆削在兹誅&KR0427;逆以大義彰報應于微詞葢經來¶
<pb:KR4f0011_SBCK_042-8a>¶
以後竺墳魯誥典要咸總萃于斯吾將祀諸瞽宗奉¶
爲儒林之大師不亦宜乎¶
　　寒松齋詞翰卷賛¶
寒松齋詞翰一卷嘉靖中薛君采陳魯南蔣子雲諸¶
公爲顧英玉先生作也先生自河南副使中䜛歸秦¶
准居舊廬之東偏沿街小樓廣不踰丈坐臥其中訓¶
蒙童數人以餬口客至從鄰家乞火煑茶有相好者¶
沽酒對酌缾罄輒罷去嘗絶糧東橋公餽斗粟不肯¶
受以寒松名其齋乞人爲詩文而自敘之曰寒松齋¶
者自礪之名也生平鯁介頗能自信年踰四十溝壑¶
<pb:KR4f0011_SBCK_042-8b>¶
見逼恐不能自堅流爲小人之歸故自礪曰今日寒¶
矣天地凍塞汝當爲寒松之榮母爲靡草之死晩年¶
窮益甚好痛飮以病酒死先生殁後百有餘年余過¶
其曾孫夢游循覽斯卷先軰風流婉約如在旣而讀¶
自礪之辭爲之目張骨悚蕭然摳衣起立而乃再拜¶
而爲之賛賛曰¶
人生百年駒𨻶迢迢桑榆失得曾不崇朝方其矜飾¶
媛妹修容春風在面近前發紅及乎潦倒躑躅觸藩¶
搔頭齲齒垂白𠋣門所以志士高舉自礪亭亭孤松¶
落落天際凄神淸骨琢氷積雪鞭我衰晚保此明哲¶
<pb:KR4f0011_SBCK_042-9a>¶
壯謝鴻逵老師兎園比玉名&KR1671;知松在寒士各有志¶
吾自樂此如其苟生寧以醉死撫卷振衣淸塵晻靄¶
松風謖謖其人斯在¶
　　王侍御遺詩賛¶
先儒有言詩人所陳者皆亂狀淫形時政之疾病也¶
所言者皆忠規切諫救世之針藥也文仲子評六代¶
之詩立纎夸鄙誕之目爲狂爲狷有君子之心者數¶
人而已今天下之詩盛矣聯翩麗藻皆歸于駢花鬭¶
艸留連景光而詩人之針藥無聞焉新城王侍御諱¶
與胤字百斯故大司馬象乾之從子方伯象晉之次¶
<pb:KR4f0011_SBCK_042-9b>¶
子也中崇禎元年進士𨕖翰林院庶吉士出爲御史¶
抗疏忤時相閉門飬父淸齋禮佛禪觀如道人甲申¶
三月涕泣不食再拜與父訣篝燈拒戸與其妻■孺¶
人子士和皆自縊死從子士祺刻其遺詩二十餘卷¶
皆奉使關隴之作其詞約以則其志哀以思悲民窮¶
悼國蹙愀愀乎如不終日何其憂也巢車躍馬搗闐¶
顔踏賀蘭又何壯也嗚呼侍御心孝偪塞誓報國恩¶
不肯借踰河蹈海之名少自解免此鄙夫亂世忘君¶
背國者之針藥也攅眉搤臂憂天憫人肝鬲輪囷聲¶
淚咽塞其爲詩則夸人纎兒浮漂嘈&KR1232;者之針藥也¶
<pb:KR4f0011_SBCK_042-10a>¶
忠臣志士聲烈蔽天壤片言隻字流落人間人咸以¶
爲弘演之肝萇弘之血有不肅然改容泫然零涕者¶
乎季札見歌鄭曰美哉其細巳甚是其先亡乎解者¶
曰美者美詩人之情也先亡者見其匡諫意微而知¶
其國也余讀侍御遺詩感詩人之意惻惻然擣余心¶
焉遂捧筆爲之賛賛曰¶
豐山九鐘是知霜鳴匪鐘則鳴惟霜之淸公心憂國¶
冽如秋霜隴首殷憂先幾告祥銅山旣崩子母徵應¶
明燈整冠湛然致命遺言危昔孤桐玉律吟龍戞石¶
梵猿噭月浩歌悲笑雷風交加蟲豸不蟄象華其牙¶
<pb:KR4f0011_SBCK_042-10b>¶
榛楛塞路何■不作敬採斯文以識針藥¶
　　小周郞畵像賛¶
碧綃蒙頭兮白羽挿腰雄姿英發兮指囷論交銅雀¶
春深兮赤壁烟消誰哉紫髯兮分汝小喬¶
　　雪夜訪趙普圖賛¶
六花蔽天六飛擁戶君臣主賔夫婦酒脯杯盤江山¶
七箸疆宇命將出軍削平下土鼻鼾旋息帝羓巳腐¶
蠢爾契丹誰予敢侮雪霽日出萬國有主偉矣書生¶
韓王趙普¶
　　閣學文文肅公畵像賛¶
<pb:KR4f0011_SBCK_042-11a>¶
麒麟一角蔚爲嘉祥狀元宰相峨峨鍠鍠德隅義質¶
冬日春陽正色讜言栗玉嚴霜怪鴟䜛虎畏憚角芒¶
坐不煖席中書之堂天不慗遺人之云亡星紀洊更¶
天地滄桑跂潞公惜不逮元祐之休盛比信國幸不¶
覩德佑之䀌傷公神上昇將仍抱端門之書執簡以¶
侍帝側抑亦流星旄馺雷車屬招搖勾陳而方攘於¶
乎願瞻畵像神彩揚揚長身山立修眉劒張手疑動¶
而拱揖口欲吐其鏗鏘嗟彼世界覿此冠裳霑衣舉¶
衽不昌知其淚之浪浪也¶
　　大司成開之馮先生畵像賛¶
<pb:KR4f0011_SBCK_042-11b>¶
神淨而妙貌古而澤蕭閒自在虗室生白子鎦子所¶
謂客氣旣盡妙氣來宅者耶尋香欲闌弄筆告寂曵¶
杖敞神放箸遺跡是芙蓉城是蓮華國公已游戲一¶
如而我猶比量離卽是以拜瞻遺像徬徨太息典型¶
依然杖函胡隔如無色界天之淚細如天雨忽不自¶
知其霑臆也¶
　　閻寧前畵像賛(許世科淮安人)¶
幅巾褒衣步雅視祥夷考其垂魚委珮濟濟蹌蹌斯¶
公之雅頌廟廊厲坊表函文章佩韋絃而修珩璜者¶
耶披襟奮袂立栗趨翔旋觀其法冠豸服顒顒昻昻¶
<pb:KR4f0011_SBCK_042-12a>¶
斯公之僇力邊疆敎背嵬環武剛犁肅愼而埽扶桑¶
者耶全遼金甌渝關金湯誰隳戎索誰壞堵墻急杵¶
擣胸危柱促膓身巳閒而憂惄口巳含而視長瞻公¶
遺像整容肅揖不自知其淸淚之漬裳也¶
　　王烟客奉常像賛¶
穆穆文肅配食淸廟衮衣介圭卽圖周召英英太史¶
鰲禁繼出麻&KR0083;方新巾香猶鬰奉常世美有光厥緒¶
天球河圖恒在東序惟明有臣惟王有子奉璋峩峩¶
是茂是似武頌豐𦬊成誥梓材高曾喬木有人矣哉¶
銖衣拂石沉&KR0069;塡海幅巾道衣一床未改西莊輞川¶
<pb:KR4f0011_SBCK_042-12b>¶
芍圃蘭亭人之視之右軍右丞秋槐吟孤誓墓心苦¶
顧瞻周道泣涕如雨澄懷觀水熏心染香不起于座¶
刀齊尺梁我懐斯人菰烟霞露穆如淸風拂此毫素¶
　　吴節母王孺人賛¶
孺人王氏世虞山右族嫁吴文恪公十世孫士傑崇¶
禎初士傑&KR1966;漕殁于燕母年二十有三撫三子皆成¶
立今年六十有六官長咸旌其門少子歷能詩有聞¶
請余爲賛賛曰¶
&KR0214;&KR0214;生民裸蟲之豕惟節與義爲綱爲紀五季之亂¶
有王凝妻能斷一臂以捍四維虞山之王吳寡高行¶
<pb:KR4f0011_SBCK_042-13a>¶
殉夫截髪育子併命雨血赭地風毛白天海水横飛¶
氷玉凛然横目咸嗟反臂斯喟拂廬之長望塵膜拜¶
鳥給戴勝鸞歌女牀扶木之交十日煌煌菜畦晨汲¶
蘭陔夕采玄芝曄曄朱蕚藹藹綽楔翼如天咫匪遥¶
&KR0199;史作賛敬告淸喬¶
　　陳昌箕畵像賛¶
余未識昌箕也而疇昔之夜忽夢見之豐頰渥顔高¶
顴秀眉席帽欹斜短褐䙰褷相與握手道故酌酒賦¶
詩云自北而返棹嗟逝者之如斯樊樓之燈火如夢¶
曲江之蒲柳無遺旣班荆而慷&KR0099;復攀𣗳而迷離俄¶
<pb:KR4f0011_SBCK_042-13b>¶
而朱旗殷大白羽紛馳&KR0099;然投筆揮手告辭㨿馬鞍¶
而艸檄磨盾鼻以橫飛當斯時也眉目雹閃耳後風¶
披飛揚蹈厲非復媛姝秀嬴之文儒也夢將覺有人¶
告曰雞鳴喈喈風雨如晦吁嗟乎昌箕未見君子云¶
胡弗思越一日昌箕書來以畵像索賛余旣于夢中¶
識昌箕遂援筆而書之¶
　　周安期畵像賛¶
嗚呼此吾友安期之遺照也神情蕭爽筆力兀奡才¶
兼數器中懐孤調或就肆而閱書或危讀而持釣或¶
摳衣而徐談或擲帽而大呌伸&KR0083;奮筆颯颯如春蚕¶
<pb:KR4f0011_SBCK_042-14a>¶
之食葉得意高吟落落如梵猿之夜啸惜哉斯人終¶
老蓬藋𢌞心淨域西向而笑般&KR0002;因依薰香染妙毒¶
鼓必發&KR0069;豆終燋依紫柏以南詢訪　之東廟斯¶
人斯願我知其塵塵劫劫不與刦石而俱燒也耶¶
　　周安石畫像賛¶
鏤塵吹光說有談空如焰奔馬如槖聚風多聞勤學¶
精明愽討如足步目如食說飽吳江居士安石永肩¶
瓣香紫相一燈迢然不以乾慧拂彼義海海寶千般¶
如意必採我捜法藏以女爲資如採龍宮而得海師¶
　　毛子晉像賛¶
<pb:KR4f0011_SBCK_042-14b>¶
菑畬油素枕籍縑緗考六經爲鐘鼓奏四部爲笙簧¶
蠧飽羽陵&KR0425;祭幾將逐康成之車後呼子愼于道旁¶
重之以貫花妙典寫葉秘章抑揚夏楚讎勘梵唐梨¶
棗叠架貝多滿堂慜墨穴之昏黒備石室之弆藏斯¶
人巳矣誓願不亡河沙重重海墨茫茫固將聽犍椎¶
聲分瓶水于喜海抑亦持丹漆器理科斗于廣桑¶
　　袁叔言小影賛¶
袁孔彰字孔昭更字叔言故儀部補之之曾孫也年¶
十五有塵外之思學沈石翁文待詔畵妙得意象衡¶
門蔬食以雲山一角自娛素交過從樵採不㸑稱道¶
<pb:KR4f0011_SBCK_042-15a>¶
# SB1_1666-030.png
# page missing
<pb:KR4f0011_SBCK_042-16a>¶
　　何總戎畵像賛¶
予少讀太史公書敘大將軍出塞薄其會有天幸不¶
至乏絶而深嘆李將軍之自引以爲一軍之士皆爲¶
流涕毎廢書撫几留連不能已登朝未幾戎馬生郊¶
韎韋跗注之君子未嘗不傾身結納兾爲國家效橫¶
草之用今余歸老空門頺然殘僧破衲向日論兵擊¶
劒骨騰肉飛者亦皆創殘負墻爲東郊之老馬間一¶
會面迢然有我非昔人之嘆如總戎何君是也君以¶
良家子約髪從戎諳曉韜畧閱歷南北于行間爲𪧐¶
將輕生重氣片言一諾于海内爲國士居恒念掛弓¶
<pb:KR4f0011_SBCK_042-16b>¶
鳴劒未報國恩歳時野&KR0152;典衣烹雌澆麥飯之一盂¶
指冬靑而望拜于斯世爲遺民義人今年六十命畵¶
工圖小像自傷髀肉不消裹革無日屬余㸃筆爲留¶
生面于油素間余方罨故江邨挑燈丈室禪定乍出¶
獵心有喜車苑天人未整修羅之陣漆園老叟猶騰¶
說劒之篇&KR0099;然援毫聊爲激賛不但揮戈西日無蹇¶
淹留抑亦策足東隅共扶晼晩云爾總戎名大　字¶
愚公淛之寧波人賛曰¶
赭日暉面曙星閃眸髪植如竿髯奮爲矛吹鼻息可¶
以結猛虎彈指甲可以奔火牛胡爲乎鳶肩自廢猿¶
<pb:KR4f0011_SBCK_042-17a>¶
臂不侯矍鑠是翁朂哉老謀帶礪依然丹靑悠悠故¶
當健飯被甲追廉頗于馬上勿以鼓噪曵足哀馬援¶
之壺頭¶
　　姚將軍採藥圖賛¶
子欲採藥當于石牕之畔華頂之巔褰芝三秀斫籐¶
萬年胡爲乎角逐于戎㫋幕府望車塵而坐馬韉書¶
劒落落裘馬翩翩仰視霄漢俛啄腐羶我將拂拭老¶
眼觀子騰騫如奇鷹之擊地而飛鳶之呌天¶
　　顧子東畵像賛¶
碑刻自鐫唐有北海法帖手背宋有南宮其鄭重何¶
<pb:KR4f0011_SBCK_042-17b>¶
如也而世顧以裝池爲賤工辨書法之肥瘦識色像¶
之染烘眼有明鏡室無靑銅手能切玉口如提風秦¶
淮旅居誅茅轉蓬徒執手以三嘆不能縛船載糗而¶
返子之窮吁嗟乎子東¶
　　戲作朱逃禪小影賛¶
器資明秀風神灑落遼遼雲中之鴻昻昂鷄羣之鶴¶
胡爲乎鋪眉苫眼裝聾做痴朝扶鸞夕降乩煑沙作¶
飯騰空學飛勸君莫騎張果驢勸君莫誦干吉經請¶
君踢倒長房壺請君推破冷謙瓶耕心田養神谷黄¶
犢勸農靑編課讀獨酒數甌淸琴一曲&KR0259;明鏡而一¶
<pb:KR4f0011_SBCK_042-18a>¶
笑者箇是朱五哥本來面目¶
